ID,author,text
61,seyed razi,"آفرینش فرشتگان
پس آن گاه آسمانهای بلند را از هم گشود، و مملوّ از فرشتگان مختلف ساخت، گروهی از آنان همیشه به سجده اند و رکوع ندارند، و یا به رکوعند و قیام نمی کنند، و یا در صفوفی که هرگز از هم پراکنده نمی گردد قرار دارند، و یا همواره تسبیح می گویند و هرگز خسته نمی شوند، هیچ گاه خواب چشمان آنها را نمی پوشاند؛ و عقول آنها گرفتار نسیان و سهو نمی گردد، بدن آنها به سستی نمی گراید، و غفلت و نسیان بر آنان عارض نمی شود. و گروهی دیگر امینان وحی او، و زبان او به سوی پیامبرانند، و پیوسته برای رساندن حکم و فرمانش در رفت و آمدند.
و جمعی دیگر حافظان بندگان اویند و دربانان بهشت او، بعضی از آنها پایشان در طبقات پایین زمین ثابت، و گردنهاشان از آسمان بالا گذشته، و ارکان وجودشان از اقطار جهان بیرون رفته و کتفهای آنها برای حفظ پایه های عرش خدا آماده است، و در برابر عرش او، چشم را پایین افکنده اند و در زیر آن بالها را به خود پیچیده اند، در میان آنها با کسانی که در مراتب پایین تر قرار دارند حجابهای عزّت و پرده های قدرت فاصله انداخته، هرگز پروردگار خود را با نیروی وهم تصویر نکنند ...

و صفات مخلوقان را برای او قائل نشوند، هرگز وی را در مکانی محدود نمی سازند، و با امثال و نظائر به او اشاره نمی کنند!

آفرینش آدم
سپس خداوند مقداری خاک از قسمتهای سخت و نرم زمین، و خاکهای مستعد، شیرین و شوره زار آن گرد آورد، و آب بر آن افزود تا گلی خالص و آماده شد، و با رطوبت آن را به هم آمیخت تا به صورت موجودی جسبناک درآمد، و از آن صورتی دارای اعضا و جوارح، پیوستگیها و گسستگیها آفرید، آن را جامد کرد تا محکم شود و صاف و محکم و خشک ساخت تا وقتی معلوم
و سرانجامی معیّن، و آن گاه از روح خود در او دمید، پس به صورت انسانی دارای نیروی عقل که وی را به تکاپو می اندازد درآمد، و دارای افکاری که به وسیله آن در موجودات تصرّف نماید. به او جوارحی بخشید که به خدمتش پردازد و ابزاری عنایت کرد که وی را به حرکت آورد، نیروی اندیشه به او بخشید که حق را از باطل بشناسد، و همچنین ذائقه، شامّه و وسیله تشخیص رنگها و اجناس مختلف در اختیار او قرار داد، او را معجونی از رنگهای گوناگون و موادّ موافق و نیروهای متضاد و اخلاط مختلف: (حرارت، برودت، رطوبت، و یبوست و ناراحتی و شادمانی) ساخت. سپس خداوند از فرشتگان خواست که ودیعه الهی و عمل به پیمانی را که با او داشتند، در مورد سجود در برابر آدم و خضوع به عنوان بزرگداشت او، ادا نمایند آن جا که فرموده است: «برای آدم سجده کنید! پس آنها همه سجده کردند، مگر ابلیس!».(1) که کبر و نخوت او را فرا گرفت، و شقاوت و بدبختی بر او غلبه نمود. به آفرینش خود از آتش افتخار نمود، و به خلقت آدم از گل و خاک توهین کرد

"
70,seyed razi,"
کوته فکران صید شیّادانند
سرزمینتان به آب نزدیک است و از آسمان دور، عقلهایتان سبک و افکارتان سفیهانه است؛ پس هدف خوبی برای تیراندازانید، و لقمه چربی برای مفتخواران، و صیدی برای صیّادان.

(باید توجّه داشت لبه تیز تمام این حمله ها متوجّه جمعیّتی از ساکنان بصره است که در آن زمان به تشویق طلحه و زبیر و امثال آنان کانونی برای آشوب و تفرقه افکنی به وجود آورده بودند؛ و در زمانهای بعد نیز پایگاهی برای دودمان خیانت پیشه بنی امیّه شدند و ضربه ها به اسلام زدند، نه تمام ساکنان این شهر).

این سخن را امام هنگامی فرمود که عطایای عثمان را به بیت المال بازگرداند

به خدا سوگند! آنچه از عطایای عثمان؛ و آنچه بیهوده از بیت المال مسلمین به این و آن بخشیده، اگر بیابم، به صاحبش باز می گردانم؛ گرچه زنانی را به آن کابین بسته و یا کنیزانی را با آن خریده باشند، زیرا عدالت گشایش می آورد، و آن کس که عدالت بر او گران آید، تحمّل ظلم و ستم بر او گرانتر خواهد بود!

این سخن را امام  هنگامی که مردم با او در مدینه بیعت کردند ایراد فرمود که در آن

سرانجامِ کار مردم را خبر می دهد و آنها را به گروههایی تقسیم می کند

آنچه می گویم ذمّه ام در گرو آن است، و خود ضامن آنم، کسی که از اعمال و کردار گذشتگان و عواقب سوء آن عبرت گیرد، تقوا وی را از فرو رفتن در آن گونه شبهات و بدبختیها باز دارد!

آگاه باشید! تیره روزیها درست همانند زمان بعثت پیغمبر صلی الله علیه و آله بار دیگر به شما روی آور شده، (همان اختلاف و پراکندگی و دشمنیها که پیش از اسلام در میان شما رواج داشت امروز از سر گرفته شده)
که در مذمّت جمعی از اهل بصره بعد از جنگ جمل ایراد فرموده است

بصره در آب غرق خواهد شد
شما سپاه «زن» بودید و پیروان حیوان شتر، تا زمانی که (شتر) صدا می کرد بپا می خاستید، و با پی شدنش فرار کردید، اخلاق شما پست، پیمانهایتان از هم گسسته، دین شما دو رویی است، و آب شهرتان شور! آن کس که بین شما اقامت گزیند، در دام گناه گرفتار آید (زیرا یا خود در گناه شریک شماست و یا کردارتان را می بیند و نهی نمی کند) 

و اگر از شما دوری گزیند، رحمت حق را دریابد. گویا می بینم عذاب خدا از آسمان و زمین بر شما فرو می آید، همه غرق شده اید، تنها قلّه بلند مسجدتان همچون سینه کشتی از روی آب نمایان است.
و در روایتی است: سوگند به خدا سرزمینتان را آب فرا گیرد، آن چنان که تنها بالاترین نقطه مسجد همانند سینه کشتی یا شتر مرغی که به رو در افتد نمایان باشد.

و در روایتی دیگر آمده است: همانند سینه مرغ روی آب دریا!

و در روایت دیگری است: خاک سرزمین شما متعفّن ترین خاکهاست، از همه جا به آب نزدیکتر و از آسمان دورتر است. نُه دَهُم بدیها در محیط شماست؛ کسی که در آن جا باشد گرفتار گناه، و کسی که رخت بربندد مشمول عفو خداست.

گویا شهر شما را می نگرم که آب سراسرش را فرا گرفته و جز بلندترین نقطه مسجدتان که همانند سینه پرنده ای که از آب دریا پدیدار است چیزی دیده نمی شود.


"
71,seyed razi,"ه منظور از آن شیطان یا جمعیّت خاصّی است

آگاه باشید! شیطان حزب خویش را گرد آورده، و سواره و پیادگان لشکر خود را فراخوانده است (این لشکر او) امّا من آگاهی و بینش و بصیرت خود را همچنان همراه دارم، من حقیقت را بر خود مشتبه نساخته ام و بر من مشتبه نیز نشده است.
همیشه بازگشت به چنین صحنه ای را فراموش کنند!
گفتاری است که امام علیه السلام هنگام دادن پرچم به فرزندش محمّد حنفیّه در جنگ جمل فرمود:

اگر کوهها متزلزل شوند تو تکان مخور! دندانهایت را به هم بفشار! جمجمه خویش را به خدا عاریت ده! قدمهایت را بر زمین میخکوب کن! همیشه نگاهت به پایان لشکر دشمن باشد (که تا آن جا پیشروی کنی ) کاملًا مراقب آنها باش و از آنچه باعث ترس می شود چشم بپوش؛ و بدان نصرت و پیروزی از جانب خدای سبحان است.


چیزی نمانده بود که دو نور چشمم، دو یادگار پیغمبر حسن و حسین زیر پا له شوند؛ آنچنان جمعیّت به پهلوهایم فشار آورد که سخت مرا به رنج انداخت، و ردایم از دو جانب پاره شد! مردم همانند گوسفندانی (گرگ زده که دور تا دور چوپان جمع شوند) مرا در میان گرفتند. امّا هنگامی که بپاخاستم و زمام خلافت را به دست گرفتم، جمعی پیمان خود را شکستند، گروهی (به بهانه های واهی) سر از اطاعتم باز زدند و از دین بیرون رفتند و دسته ای دیگر برای ریاست و مقام از اطاعت حق سرپیچیدند (و جنگ صفّین را به راه انداختند) گویا نشنیده بودند که خداوند می فرماید: «سرزمین آخرت را برای کسانی برگزیده ایم که خواهان فساد در روی زمین و سرکشی نباشند، عاقبت نیک، از آن پرهیزکاران است»(1) چرا! خوب شنیده بودند و خوب آن را حفظ داشتند، ولی رزق و برق دنیا چشمشان را خیره کرده و جواهراتش آنها را فریفته بود!

آگاه باشید! به خدا سوگند، خدایی که دانه را شکافت؛ و انسان را آفرید، اگر نه این بود که جمعیّت بسیاری گرداگردم را گرفته، و به یاریم قیام کرده اند، و از این جهت حجّت تمام شده است، و اگر نبود عهد و مسئولیّتی که خداوند از علما و دانشمندان (هر جامعه) گرفته که در برابر شکم بارگی ستمگران و گرسنگی ستمدیدگان سکوت نکنند؛ من مهار شتر خلافت را رها می ساختم و از آن صرف نظر می نمودم و آخر آن را با جام آغازش سیراب می کردم (آن وقت) خوب می فهمیدید که دنیای شما (با همه زینتهایش) در نظر من بی ارزشتر از آبی است که از بینی گوسفندی بیرون آید!

هنگامی که سخن امیرالمؤمنین علیه السلام به این جا رسید، مردی از اهالی عراق برخاست، و نامه ای به دستش داد و همچنان نامه را نگاه می کرد (پس از فراغت از نامه) ابن عبّاس گفت: ای امیر مؤمنان! چه خوب بود، سخن را از جایی که رها کردی ادامه می دادی؟ ولی امام علیه السلام در پاسخش فرمود: هیهات ای پسر عبّاس! «شعله ای از آتش دل "
72,seyed razi," شما نزدیکترین فرد به آنچه دوست ندارید و از آن ناخشنودید (ابوموسی) را به حکمیّت انتخاب کردید.

سر و کار شما با (امثال) عبداللّه بن قیس است، همان کسی که دیروز می گفت: «جنگ فتنه است، بند کمانها را ببرید و شمشیرها را در نیام کنید!»

اگر راستگوست پس چرا خود بدون اجبار در میدان نبرد شرکت کرد و اگر دروغگوست پس متّهم است.

سینه «عمروعاص» را با مشت گره کرده «عبداللّه بن عباس» بشکنید و از مهلت روزگار استفاده نمایید و مرزهای دور اسلام را در اختیار بگیرید.

مگر نمی بینید شهرهای شما را میدان نبرد کرده اند و سرزمین حیات و زندگی شما هدف تیر دشمن قرار گرفته است؟!


آل محمّد صلی الله علیه و آله مایه حیات علم و دانشند و مرگ نادانی، حلمشان شما را از علم و دانششان آگاه می سازد و ظاهرشان از باطنشان و سکوتشان از حکمت و منطقشان شما را مطّلع می گرداند، هرگز با حق مخالفت نمی کنند و در آن اختلاف ندارند، آنها ارکان اسلامند و پناهگاههای مردم، به وسیله آنان حق به نصاب خود رسید و باطل از جایگاه خویش ریشه کن گردید و زبان باطل از بن برکنده شد.

دین را درک کردند، درکی توأم با فراگیری و عمل؛ نه تنها شنیدن و نقل کردن! زیرا راویان علم فراوانند و رعایت کنندگان و عمل کنندگان آن کم!


«عبداللّه بن عباس» به هنگامی که عثمان در محاصره بود از ناحیه او این پیام را برای امام علیه السلام آورد که پیشنهاد می کرد امام علیه السلام از مدینه خارج شود و به ملک خود در «ینبع» برود، تا مردم شعار خلافت به نام او ندهند! و این بار دوم بود که عثمان از آن حضرت چنین درخواستی می کرد. امام علیه السلام در پاسخ عبداللّه بن عباس فرمود:

ای ابن عباس! عثمان مقصودی جز این ندارد که مرا همچون شتر آبکش قرار دهد. گاهی بروم و گاه بازگردم؛ یک بار فرستاد که از مدینه خارج شوم و باز فرستاد که بازگردم! و هم اکنون نیز فرستاده است که بیرون رو! به خدا سوگند من آن قدر از او دفاع کردم که ترسیدم گناهکار باشم!

که در آن اصحابش را به جهاد تشویق فرموده است.

خداوند از شما ادای شکر و سپاس خویش را می طلبد و فرمان خویش را به دست شما می سپارد و در این سرای آزمایش و تمرین در زمانی محدود به شما فرصت می دهد تا کوشش کنید و برنده جایزه او (بهشت برین) شوید، بنابراین کمربندها را محکم ببندید و آماده شوید و دامنها را به کمر زنید (تا دست و پایتان را نگیرد و مانع تلاش شما نشود) به مقام های بلند رسیدن با هوسرانی و لذّت سازگار نیست، بسا خواب ها (ی شب) است که تصمیمهای روز را از بین برده و تاریکیهاست که یاد همّتهای بلند را از خاطرها محو کرده است.

درود خدا بر سیّد و سرور ما محمّد پیامبر امّی و بر خاندانش، چراغهای روشنی بخش تاریکی ها و رشته های محکم الهی و سلام فراوان بر آنها باد!

بدا به حال آن که- در پیشگاه خداوند- فقرا و مساکین و سائلان و آنها که از حقّشان محروم مانده اند و بدهکاران و ورشکستگان و در راه ماندگان خصم و شاکی او باشند.

کسی که امانت را خوار شمارد و دست به خیانت آلاید و خویشتن و دینش را از آن منزّه نسازد، درهای ذلّت و رسوایی را در دنیا به روی خود گشوده و در قیامت خوارتر و رسواتر خواهد بود و بزرگترین خیانت، خیانت به ملّت است و رسواترین تقلّب، تقلّب به پیشوایان مسلمین"
73,seyed razi," به هنگام آمادگی، نطق مهلتش نمی دهد، ما فرمانروایان سخنیم و رگ و ریشه آن در میان ما استوار و محکم شده و شاخه هایش بر ما سایه افکنده است!

 شما نزدیکترین فرد به آنچه دوست ندارید و از آن ناخشنودید (ابوموسی) را به حکمیّت انتخاب کردید.


سر و کار شما با (امثال) عبداللّه بن قیس است، همان کسی که دیروز می گفت: «جنگ فتنه است، بند کمانها را ببرید و شمشیرها را در نیام کنید!»

اگر راستگوست پس چرا خود بدون اجبار در میدان نبرد شرکت کرد و اگر دروغگوست پس متّهم است.

سینه «عمروعاص» را با مشت گره کرده «عبداللّه بن عباس» بشکنید و از مهلت روزگار استفاده نمایید و مرزهای دور اسلام را در اختیار بگیرید.

مگر نمی بینید شهرهای شما را میدان نبرد کرده اند و سرزمین حیات و زندگی شما هدف تیر دشمن قرار گرفته است؟!


آل محمّد صلی الله علیه و آله مایه حیات علم و دانشند و مرگ نادانی، حلمشان شما را از علم و دانششان آگاه می سازد و ظاهرشان از باطنشان و سکوتشان از حکمت و منطقشان شما را مطّلع می گرداند، هرگز با حق مخالفت نمی کنند و در آن اختلاف ندارند، آنها ارکان اسلامند و پناهگاههای مردم، به وسیله آنان حق به نصاب خود رسید و باطل از جایگاه خویش ریشه کن گردید و زبان باطل از بن برکنده شد.

دین را درک کردند، درکی توأم با فراگیری و عمل؛ نه تنها شنیدن و نقل کردن! زیرا راویان علم فراوانند و رعایت کنندگان و عمل کنندگان آن کم!


«عبداللّه بن عباس» به هنگامی که عثمان در محاصره بود از ناحیه او این پیام را برای امام علیه السلام آورد که پیشنهاد می کرد امام علیه السلام از مدینه خارج شود و به ملک خود در «ینبع» برود، تا مردم شعار خلافت به نام او ندهند! و این بار دوم بود که عثمان از آن حضرت چنین درخواستی می کرد. امام علیه السلام در پاسخ عبداللّه بن عباس فرمود:

ای ابن عباس! عثمان مقصودی جز این ندارد که مرا همچون شتر آبکش قرار دهد. گاهی بروم و گاه بازگردم؛ یک بار فرستاد که از مدینه خارج شوم و باز فرستاد که بازگردم! و هم اکنون نیز فرستاده است که بیرون رو! به خدا سوگند من آن قدر از او دفاع کردم که ترسیدم گناهکار باشم!

که در آن اصحابش را به جهاد تشویق فرموده است.

خداوند از شما ادای شکر و سپاس خویش را می طلبد و فرمان خویش را به دست شما می سپارد و در این سرای آزمایش و تمرین در زمانی محدود به شما فرصت می دهد تا کوشش کنید و برنده جایزه او (بهشت برین) شوید، بنابراین کمربندها را محکم ببندید و آماده شوید و دامنها را به کمر زنید (تا دست و پایتان را نگیرد و مانع تلاش شما نشود) به مقام های بلند رسیدن با هوسرانی و لذّت سازگار نیست، بسا خواب ها (ی شب) است که تصمیمهای روز را از بین برده و تاریکیهاست که یاد همّتهای بلند را از خاطرها محو کرده است.

درود خدا بر سیّد و سرور ما محمّد پیامبر امّی و بر خاندانش، چراغهای روشنی بخش تاریکی ها و رشته های محکم الهی و سلام فراوان بر آنها باد!

بدا به حال آن که- در پیشگاه خداوند- فقرا و مساکین و سائلان و آنها که از حقّشان محروم مانده اند و بدهکاران و ورشکستگان و در راه ماندگان خصم و شاکی او باشند.

کسی که امانت را خوار شمارد و دست به خیانت آلاید و خویشتن و دینش را از آن منزّه نسازد، درهای ذلّت و رسوایی را در دنیا به روی خود گشوده و در قیامت خوارتر و رسواتر خواهد بود و بزرگترین خیانت، خیانت به ملّت است و رسواترین تقلّب، تقلّب به پیشوایان مسلمین"
74,seyed razi,"که درباره حکمین و نکوهش شامیان و پیروان معاویه فرموده است

آنها سنگدلان، اوباش و بردگانی اراذلند که از هر سو گرد آمده اند و از گروههای مختلف ترکیب یافته اند. (اینان) از کسانی هستند که سزاوار است بفهمند و ادب شوند، آموخته گردند و تربیت شوند، از کسانی هستند که باید برایشان قیّم و سرپرستی تعیین کرد و دستشان را گرفت و از تصرّف در اموالشان ممنوع کرد، نه از مهاجران هستند و نه از انصار و نه از آنان که خانه و زندگی خود را برای مهاجران آماده کرده اند و از جان و دل ایمان را پذیرفتند.

آگاه باشید! شامیان برای خویش نزدیکترین افراد به مقصود و مطلوبشان (عمروعاص) را به حکمیّت برگزیده اند


بنابراین آن گونه که با زمامداران ستمگر سخن می گویند با من سخن مگویید و آن چنان که در پیشگاه حکّام خشمگین و جبّار خود را جمع و جور می کنند، در حضور من نباشید و بطور تصنّعی (و منافقانه) با من رفتار منمایید و هرگز گمان مبرید در مورد حقّی که به من پیشنهاد کرده اید، کُندی ورزم (یا ناراحت شوم) و نه این که خیال کنید من درپی بزرگ ساختن خویشتنم، زیرا کسی که شنیدن حق و یا عرضه داشتن عدالت به او برایش مشکل باشد، عمل به آن برای وی مشکلتر است! با توجّه به این، از گفتن سخن حق و یا مشورت عدالت آمیز، خودداری مکنید، زیرا من (شخصاً به عنوان یک انسان) خویشتن را ما فوق آن که اشتباه کنم نمی دانم و از آن در کارهایم ایمن نیستم، مگر این که خداوند مرا حفظ کند چرا که مالکیّت خداوند بر جان من از خودم بیشتر است. من و شما بندگان مملوک خداوندی هستیم که جز او پروردگاری نیست، او آن چنان در وجود ما تصرّف دارد که ما بدان گونه قدرت تصرّف در خویش را نداریم، خداوند ما را از آنچه بودیم خارج ساخت و به صلاح و رستگاری آورد، به جای ضلالت هدایت بخشید و پس از نابینایی و کوردلی بصیرت و بینایی عطا کرد.

که در شکایت از قریش فرموده است

بار خداوندا! من در برابر قریش و همدستان شان از تو استمداد می جویم (و به تو شکایت می آورم) آنها پیوند خویشاوندیم را قطع کردند، پیمانه حقّم را واژگونه ساختند و همگی برای مبارزه با من درمورد حقّی که از همه به آن سزاوارتر بودم، متّفق گشتند و گفتند: «پاره ای از حقوق را باید بگیری و پاره ای را باید صرف نظر کنی (و حقّ خلافت از نوع دوّم است!) اکنون یا با همین غم و اندوه شکیبایی کن و یا با تأسّف بمیر»!

من در امر خود نظر افکندم نه یاوری دیدم و نه مدافع و همکاری، مگر اهل بیتم که مایل نبودم جانشان به خطر بیفتد، بنابراین چشمان پر از خاشاک را بر هم گذاردم و همچون کسی که استخوان در گلویش گیر کرده باشد، آب دهان فرو بردم و با خویشتن داری و فرو خوردن خشم در امری که از حنظل تلختر و از تیزی دم شمشیربرای قلب دردناک تر بود، شکیبایی ورزیدم"
75,seyed razi,
76,seyed razi,"مردم را از بدی باز می دارند و خود به گرد آن نمی چرخند، با این که در دنیا هستند گویا آن را رها کرده و به آخرت پیوسته اند، از این رو ماورای دنیا را مشاهده کرده، گویا از پشت دیوار این جهان سر برآورده و به جهان برزخیان می نگرند و اقامت طولانی آن جا را مشاهده می کنند. و گویا رستاخیز وعده های خود را برای آنها عملی ساخته است، آنها این پرده ها را برای جهانیان کنار زده، حتّی گویا چیزهایی را می بینند که دیگران نمی بینند و مطالبی را می شنوند که دیگران نمی شنوند. اگر آنان را در پیشگاه عقل خود مجسّم سازید و مقامات ستوده و مجالس آشکار آنان را بنگرید، می بینید که نامه های اعمال خویش را گشوده و برای حسابرسی اعمال خود آماده شده اند، برای حساب هر کار کوچک و بزرگی که به آن دستور داشته اند و کوتاهی کرده اند و یا از آن نهی شده و مرتکب گردیده اند، سنگینی بار گناهانشان را به دوش گرفته، نمی توانند کمر راست کنند، گریه گلویشان را گرفته و با فریاد می گریند و گریان با هم گفتگو می کنند و با صدای بلند در پیشگاه پروردگار خویش در مقام پشیمانی و اعتراف به تقصیرند (آری اگر آنها را در پیشگاه عقلتان مجسّم کنید) خواهید یافت که آنها نشانه های هدایتند و چراغهای تاریکی، فرشتگان آنان را در میان گرفته، آرامش بر آنها نازل گردیده، درهای آسمان برویشان گشوده شده و مقامهای محترمی برایشان فراهم آمده است؛ مقامی که خداوند به آن نظر رحمت انداخته آنها را می نگرد، از سعی و کوشش آنان راضی و موقعیّتشان را می ستاید. با دعا و نیایش به درگاه خداوند آرامش، عفو و گذشت می طلبند، اینان گروگانان نیازمندی به فضل و کرم او و اسیران تواضع و فروتنی به عظمت و بزرگواری او هستند؛ غم و اندوه طولانی قلبشان را مجروح ساخته و گریه های بسیار چشمهایشان را به هر دری که امیدواری به خدا در آن وجود دارد دستی برای کوبیدن از سوی آنان دراز است؛ از کسی درخواست می کنند که سختی و تنگی برایش معنا ندارد و امیدواران را محروم نمی سازد. اکنون به خاطر خود، حساب خویشتن را برس! زیرا دیگران حسابرسی غیر از تو دارند.
هنگامی که نفخه صور بدمد و قیامت با تمام حوادث بزرگش محقّق گردد و اهل هر معبدی به آن ملحق و بندگان هر معبودی به او بپیوندند و مطیعان به مطاع خود برسند، در آن هنگام که نه چشمی بر خلاف حق و عدالت در هوا گشوده و نه قدمی آهسته در زمین جز به حق برداشته شود. پس در آن روز چه دلیلهایی که ابطال نمی گردد و چه عذرهایی که قطع نمی شود؟! بنابراین در جستجوی چیزی باشید که عذر خویش را با آن مدلّل داریدو حجّت و دلیل خود را با آن استوار سازید و آنچه باقی ماندنی است از میان آنچه باقی نمی ماند انتخاب کنید و وسیله ای برای سفر (آخرت) آماده نمایید و چشم به جرقّه های برق نجات بدوزید و بار و بنه این سفر را محکم بر پشت مرکبها ببندید."
77,seyed razi,"در آن از ظلم و ستم تبرّا می جوید و داستان آهن تفتیده و برادرش عقیل را بازگو می کند

سوگند به خدا! اگر شب را بر روی خارهای «سعدان» بیدار بسر برم! و یا در غلها و زنجیرها بسته و کشیده شوم، برایم محبوبتر است از این که خدا و رسولش را روز قیامت در حالی ملاقات کنم که به بعضی از بندگان ستم کرده و چیزی از اموال دنیا را غصب نموده باشم. چگونه به کسی ستم روا دارم، آن هم برای جسمی که تار و پودش به سرعت به سوی کهنگی پیش می رود (و از هم می پاشد) و مدّتهای طولانی در میان خاکها می ماند. سوگند به خدا! «عقیل» برادرم را دیدم که به شدّت فقیر شده بود و از من می خواست که یک من از گندمهای شما را به او ببخشم.

کودکانش را دیدم که از گرسنگی موهایشان ژولیده و رنگشان بر اثر فقر دگرگون گشته، گویا صورتشان با نیل رنگ شده بود.

«عقیل» باز هم اصرار کرد و چند بار خواسته خود را تکرار نمود، من به او گوش فرا دادم! خیال کرد من دینم را به او می فروشم! و به دلخواه او قدم بر می دارم و از راه و رسم خویش دست می کشم! (امّا من برای بیداری و هوشیاریش) آهنی را در آتش گداختم؛ سپس آن را به بدنش نزدیک ساختم، تا با حرارت آن عبرت گیرد، ناله ای همچون بیمارانی که از شدّت درد می نالند سر داد و چیزی نمانده بود که از حرارت آن بسوزد؛ به او گفتم:

هان ای «عقیل!» زنان سوگمند در سوگ تو بگریند! از آهن تفتیده ای که انسانی آن را به صورت بازیچه سرخ کرده ناله می کنی! امّا مرا به سوی آتشی می کشانی که خداوند جبّار با شعله خشم و غضبش آن را بر افروخته است؟!
تو از این رنج می نالی و من از آتش سوزان نالان نشوم؟!

از این سرگذشت، شگفت آورتر داستان کسی است که نیمه شب ظرفی سرپوشیده پر از حلوای خوش طعم و لذیذ به در خانه ما آورد، ولی این حلوا معجونی بود که من از آن متنفّر شدم، گویا آن را با آب دهان مار یا استفراغش خمیر کرده بودند.

به او گفتم: هدیه است، یا زکات و یا صدقه؟ که این دو بر ما اهل بیت حرام است.

گفت: نه این است و نه آن، بلکه «هدیه» است.

به او گفتم: زنان بچه مرده بر تو گریه کنند! آیا از طریق آیین خدا وارد شده ای که مرا بفریبی؟ آیا دستگاه ادراکت به هم ریخته؟ یا دیوانه شده ای؟ و یا هذیان می گویی؟ به خدا سوگند! اگر اقلیمهای هفت گانه با آنچه در زیر آسمان هاست به من دهند که خداوند را با گرفتن پوست جوی از دهان مورچه ای نافرمانی کنم، هرگز نخواهم کرد و این دنیای شما از برگ جویده ای که در دهان ملخی باشد، نزد من خوارتر و بی ارزشتر است.

«علی» را با نعمتهای فناپذیر و لذّتهای نابود شدنی دنیا چه کار! از به خواب رفتن عقل و لغزشهای قبیح به خدا پناه می بریم و از او یاری می جوییم.
که در آن از خدا می خواهد از همگان بی نیازش کند

پروردگارا! آبرویم را بی نیازی نگهدار! و شخصیتم را در اثر فقر ساقط مگردان! که از روزی خواران تو درخواست روزی کنم و از اشخاص پست خواستار عطوفت و بخشش باشم! و به ستودن آن کس که کمکم می کند مبتلا گردم! و به مذمّت و بدگویی از آن که به من نمی بخشد آزمایش شوم! و تو در ماورای همه اینها سرپرست منی که ببخشی و یا منع نمایی! 
"
78,seyed razi,"
که در آن از خداوند تقاضای هدایت به خیر و سعادت می کند

پروردگارا! تو برای دوستانت مأنوس ترین مونسهایی و برای توکّل کنندگانت بهترین برطرف کننده مشکلاتی. درون دل آنان را می دانی و از اسرار ضمیرشان آگاهی و از اندازه دید چشمانشان با خبری.

اسرار آنها برایت مکشوف و قلوبشان به تو متوجّه است و اگر غربت آنان را به وحشت اندازد، یاد تو مونس تنهایی آنهاست و اگر مصائب و مشکلات بر آنان فرو بارد به تو پناه می آورند، چه این که می دانند زمام امور به دست توست و سرچشمه آنها به فرمان تو!

پروردگارا! اگر از بیان خواسته خود عاجز شوم! و یا در پیدا کردن راه و رسم درخواست خود نابینا گردم، تو مرا بر مصالح خویش راهنمایی کن! و قلبم را به سوی آنچه رشد و صلاح من است، رهبری فرما که این کار از هدایتهای تو ناشناخته و به دور نیست و برآوردن چنین خواسته هایی برای تو تازگی ندارد.

پروردگارا! با عفو و بخشش خود با من رفتار کن، نه با عدل و دادگریت!


که به بعضی از اصحابش اشاره می کند

خداوند به او خیر دهد! که کژیها را راست کرد و بیماریها را مداوا نمود؛ سنّت را به پاداشت و فتنه را پشت سرگذاشت، با جامه ای پاک و کم عیب از این جهان رخت بربست و به خیر و نیکی آن رسید، از شرّ و بدی آن رهایی یافت! وظیفه خویش را نسبت به خداوند انجام داد و آن چنان که باید از مجازات او می ترسید!

خود رفت و مردم را بر سر چند راهی باقی گذاشت که نه گمراهان در آن هدایت می یافتند و نه پیرامون بیعت مردم با او در امر خلافت
شما (برای بیعت) دستم را گشودید و من بستم. شما آن را به سوی خود کشیدید و من آن را برگرفتم! پس از آن همچون شتران تشنه که روز وعده آب به آبخورگاه حمله کنند و به یکدیگر پهلو زنند به گردم ریختید! آن چنان که بند کفشم پاره شد، عبا از دوشم افتاد و ضعیفان پایمان گردیدند!

سرور و خوشحالی مردم آن روز به خاطر بیعت با من، چنان شدّت داشت که کودکان به وجد آمده و پیران خانه نشین با پای لرزان خود برای دیدار منظره این بیعت به راه افتاده بودند، بیماران برای مشاهده بر دوش افراد سوار شده و دوشیزگان نو رسیده (بر اثر عجله و شتاب) بدون نقاب در آن مجمع حاضر شده بودند!
پیرامون مسائل گوناگون

تقوا و ترس از خدا کلید گشایش دروازه های راستی و درستی است و ذخیره رستاخیز و سبب آزادی از هرگونه بردگی (شیطان) و نجات از هرگونه هلاکت. در پرتو تقوا، طالبان پیروز و فرار کنندگان رهایی می یابند و با آن به هر هدف و آرزویی می توان رسید!

ارزش عمل
عمل کنید (تا هنگامی که) عمل (شما به پیشگاه شما) بالا می رود و به تو نفع می بخشد؛

و به دعاهای شما ترتیب اثر داده می شود، (عمل کنید تا زمانی که) احوال آرام و قلمهای (فرشتگان برای نوشتن اعمال) در جریان است؛ به انجام اعمال صالح مبادرت ورزید پیش از آن که عمرتان پایان یابد، یا بیماری مانع گردد و یا تیر مرگ شما را هدف قرار دهد،"
79,seyed razi,"
آنچه در بین مردم شایع است هم احادیث حق است و هم باطل، هم راست و هم دروغ، هم ناسخ و هم منسوخ، هم عام و هم خاص، هم محکم و هم متشابه، هم احادیثی است که به خوبی حفظ شده و هم روایاتی که طبق ظنّ و گمان روایت گردیده است.

در عصر پیامبر آن قدر به آن حضرت دروغ بسته شده که بپا خاسته خطبه خواند و فرمود: «هر کس عمداً به من دروغ ببندد، جایگاه خویش را در آتش جهنّم باید انتخاب کند!».

(بدان) افرادی که نقل حدیث می کنند چهار دسته اند و پنجمی نخواهند داشت:

1- منافقان
نخست منافقی که اظهار ایمان می کند، نقاب اسلام را به چهره زده، نه از گناه باکی دارد و نه از آن دوری می کند و عمداً به پیامبر خدا صلی الله علیه و آله دروغ می بندد. اگر مردم می دانستند که این شخص منافق و دروغگوست از او قبول نمی کردند و تصدیقش نمی نمودند، امّا (چون از واقعیّت او آگاه نیستند) می گویند:

وی از صحابه رسول خدا  است؛ پیامبر را دیده، از او حدیث شنیده و مطالب را از او دریافت کرده است،
به همین دلیل به گفته اش ترتیب اثر می دهند. در حالی که خداوند شما را از وضع منافقان آن چنان که باید آگاه ساخته و چنان که لازم بوده اوصاف آنان را برای شما بر شمرده است (این منافقان) پس از پیامبر صلی الله علیه و آله نیز به زندگی خود ادامه دادند و به پیشوایان گمراه و داعیان دوزخ با دروغ و بهتان تقرّب جستند، پیشوایان گمراه نیز به اینها ولایت و ریاست بخشیدند و آنان را حاکم ساختند و برگردن مردم سوار نمودند و به وسیله اینها به خوردن دنیا مشغول شدند؛ مردم هم معمولًا همراه سلاطین و دنیا هستند؛ مگر کسی که خداوند او را محفوظ دارد. این یکی از آن چهار گروه.

2- اشتباه کاران
دوّم کسی است که از رسول خدا صلی الله علیه و آله چیزی شنیده، امّا آن را درست حفظ نکرده، بلکه در آن اشتباه نموده است، ولی عمداً به آن حضرت دروغ نبسته، آنچه در اختیار دارد روایت می کند و به آن عمل می نماید و می گوید: من از پیامبر صلی الله علیه و آله آن را شنیدم؛ اگر مسلمانان می دانستند اشتباه کرده از او نمی پذیرفتند؛ خودش هم اگر توجّه پیدا می کرد که در آن اشتباه واقع شده، آن را رها می ساخت و مورد عمل قرار نمی داد.

3- اهل شبهه
سوم کسی است که شنیده پیامبر صلی الله علیه و آله به چیزی امر فرموده، در حالی که (این امر موقّت بوده و) بعداً پیامبر صلی الله علیه و آله از آن نهی نموده و او نهی آن حضرت را نشنیده است.

و یا این که شنیده پیامبر خدا از چیزی نهی می کند، ولی از امری که بعداً نموده است بی اطّلاع مانده، این شخص در حقیقت «منسوخ» را فرا گرفته امّا «ناسخ» را نشنیده و حفظ نکرده است، وی اگر می دانست، آنچه شنیده نسخ شده است آن را رها می ساخت و مسلمانان هم اگر می دانستند نسخ شده آن را ترک می نمودند.

4- حافظان راستگو
چهارم کسی است که نه دروغ به خدا بسته و نه بر پیامبرش؛ از خوف خدا و برای تعظیم پیامبر صلی الله علیه و آله دروغ را دشمن می دارد و نیز در آنچه شنیده اشتباهی برایش پیش نیامده است بلکه آن را با تمام جوانبش حفظ کرده است"
62,seyed razi,"ای مردم! امواج کوه پیکر فتنه ها را، با کشتیهای نجات (علم و ایمان و اتّحاد) در هم بشکنید، از راه اختلاف و پراکندگی کنار آیید، تاج تفاخر و برتری جویی را از سر بنهید. (دو کس راه صحیح را پیمودند) آن کس که با داشتن یار و یاور و نیروی کافی بپاخاست و پیروز شد، و آن کس که با نداشتن نیروی کافی کناره گیری کرد و مردم را راحت ساخت.

زمامداری بر مردم، همچون آبی متعفّن و یا همانند لقمه ای است که گلوگیر می شود؛ آنان که میوه را پیش از رسیدن بچینند، به کسی مانند، که بذر را در کویر و شوره زار پاشد، (هر قیامی وقت معیّنی دارد تا به ثمر برسد و اگر پیش از موعد دست به آن زده شود، بی حاصل و بی نتیجه خواهد ماند).

اخلاق و علم امام علیه السلام
اگر سخن گویم (و حقّم را مطالبه کنم) گویند: بر ریاست و حکومت حریص است، و اگر دم فرو بندم و ساکت بنشینم خواهند گفت: از مرگ می ترسد!

(امّا) هیهات پس از آن همه جنگها و حوادث (این گفته بس ناروا است).

به خدا سوگند! علاقه فرزند ابوطالب؛ به مرگ از علاقه طفل شیرخوار به پستان مادر بیشتر است.

امّا من از علوم و حوادثی آگاهم که اگر گویم همانند طنابها در چاههای عمیق به لرزه در آیید!
 
هنگامی که از امام علیه السلام خواستند که طلحه و زبیر را تعقیب نکند و با آنان نجنگد چنین فرمود:

هشدار به رهبران مذهبی
به خدا سوگند! من همچون کفتار نیستم که با ضربات آرام و ملایم بر در لانه اش به خواب رود تا فریبش دهند و ناگهان دستگیرش سازند؛ نه، (من کاملًا مراقب مخالفان هستم) و با شمشیر برنده علاقه مندان به حق، کار آنان را که به حق پشت کرده اند خواهم ساخت و با دستیاری فرمانبران مطیع، عاصیان و تردید کنندگان در حق را برای همیشه کنار خواهم زد.

من این کار را تا واپسین روز عمرم ادامه خواهم داد، به خدا سوگند! از هنگام مرگ پیغمبر صلی الله علیه و آله و سلم تا هم اکنون از حقّ خویشتن محروم مانده ام، و دیگران را به ناحق بر من مقدم داشته اند.
مذمّت شیطانهای انسان نما
زشت سیرتان، شیطان را ملاک کارشان قرار داده اند، او هم آنان را دام خویش برگزیده و سپس تخمهای پستی و رذالت را در سینه هاشان گذارده، و جوجه های آن را در دامنشان پرورش داده، با چشم آنان می نگرد، و با زبان آنان سخن می گوید، و با دستیاریشان بر مرکب گمراه کننده خویش سوار شده، و کردار ناپسند را به نظرشان جلوه داده است.

(اینان به کسی مانند که) اعمال آنها گواهی می دهد که با همکاری شیطان انجام شده است، و سخنان باطل را او به زبانش نهاده است!
زبیر خیال می کند که بیعتش تنها با دست بوده نه با دل!، پس او اقرار به بیعت می کند، ولی مدّعی است که با قلب نبوده، بنابراین بر او لازم است، بر این ادّعا دلیل روشنی بیاورد وگرنه باید به بیعت خود بازگردد و به آن وفادار باشد.
که در آن موقعیّت خود و دشمنان را توصیف کرده است که گفته می شود

منظور، برپاکنندگان جنگ جمل هستند.

اوّل کردار، آنگه گفت(طلحه و زبیر و پیروان آنها) در آغاز رعد و برقی نشان دادند امّا پایانش چیزی جز سستی و ناتوانی نبود، ولی روش ما به عکس آنها بود، ما تا کاری انجام ندهیم رعد و برقی نداریم، و تا نباریم، سیلابهای خروشان به راه نمی اندازیم، برنامه ما عمل است نه سخن!
"
80,seyed razi,"ن چنان که شنیده، بدون کم و زیاد نقل می کند.

وی ناسخ را حفظ نموده و به آن عمل می کند و منسوخ را فرا گرفته و از آن دوری می گزیند.

«خاص» و «عام»، «محکم» و «متشابه» را شناخته و هر کدام را در جای خویش قرار داده است.

گاهی سخنانی از پیامبر صلی الله علیه و آله صادر می شده است که دارای دو جنبه بوده، سخنی جنبه خصوصی دارد و گفتاری جنبه عمومی و آن کس که مقصود خداوند و منظور پیامبر صلی الله علیه و آله را از آن نمی دانست، می شنید و حفظ می نمود و بدون توجّه به معنا و مقصود و هدف آن، آن را توجیه می کرد.

این طور نبود که همه اصحاب پیامبر صلی الله علیه و آله از او پرسش کنند و استفهام نمایند، تا آن جا که عدّه ای دوست داشتند، اعرابی و یا سائلی بیاید و از آن حضرت چیزی بپرسد و آنها پاسخ آن را بشنوند (و بهره گیرند) امّا من هر چه از خاطرم می گذشت از او می پرسیدم و حفظ می نمودم.

این است جهات مختلف مردم در احادیث و علل اختلاف روایاتشان.

که درباره شگفتی آفرینش ایراد فرموده است.

و از قدرت و جبروت و بدیع لطایف صنعت خداوند این بود که از آب دریای ممتد و پرامواج و متراکم که امواج آن سخت به هم می خوردند و از آن صدای مهیبی بر می خاست، موجود خشک و جامدی آفرید، سپس طبقاتی از آن خلقت کرد و پس از پیوستگی آنها را از هم گشود و هفت آسمان را به وجود آورد.

این آسمان ها به فرمان او برقرار ماندند و در حدّ و اندازه ای که از طرف خداوند بر ایشان تعیین شده بود، قرار گرفتند و زمینی به وجود آورد که دریایی عظیم و مسخّر شده (جوّ وسیع و پهناور) آن را به دوش حمل می کند، در برابر فرمانش خاضع و در برابر هیبتش تسلیم است، آبهای متحرّک آن از ترس او ساکن شد، سپس صخره ها، تپّه ها و کوههای زمین را آفرید و آنها را در جایگاه خود ثابت نگاهداشت و در قرار گاهشان مستقر ساخت، قلّه های کوهها در هوا پیش می رفت و ریشه آنها در آب رسوخ می نمود،
«علاء» پاسخ داد: عبایی پوشیده و از دنیا کناره گرفته است.

امام علیه السلام فرمود: حاضرش کنید. هنگامی که آمد به او فرمود:

ای دشمنک جان خود! شیطان در تو راه یافته و هدف تیر او قرا گرفته ای! آیا به خانواده و فرزندانت رحم نمی کنی؟ تو خیال می کنی خداوند (به ظاهر) طیّبات را بر تو حلال کرده، امّا (در واقع) دوست ندارد که از آنها استفاده کنی؟! تو در پیشگاه خداوند بی ارزشتر از آنی که بدین گونه با تو رفتار کند!

«عاصم» گفت: ای امیرمؤمنان! امّا تو خود با این لباس خشن و آن غذای ناگوار بسر می بری (در حالی که پیشوا و امام ما هستی؟ و بر ما لازم است به تو اقتدا کنیم).

فرمود: وای بر تو! من مثل تو نیستم (وظیفه من غیر از شماست) خداوند بر پیشوایان حق و عدالت واجب شمرده که بر خود سخت گیرند و همچون طبقه ضعیف مردم باشند، تا نداری فقیر او را به هیجان نیاورد که سر از فرمان خداوند بر تابد."
81,seyed razi,"که درباره شگفتی آفرینش ایراد فرموده است.

و از قدرت و جبروت و بدیع لطایف صنعت خداوند این بود که از آب دریای ممتد و پرامواج و متراکم که امواج آن سخت به هم می خوردند و از آن صدای مهیبی بر می خاست، موجود خشک و جامدی آفرید، سپس طبقاتی از آن خلقت کرد و پس از پیوستگی آنها را از هم گشود و هفت آسمان را به وجود آورد.

این آسمانهابه فرمان او برقرار ماندند و در حدّ و اندازه ای که از طرف خداوند بر ایشان تعیین شده بود، قرار گرفتند و زمینی به وجود آورد که دریایی عظیم و مسخّر شده (جوّ وسیع و پهناور) آن را به دوش حمل می کند، در برابر فرمانش خاضع و در برابر هیبتش تسلیم است، آبهای متحرّک آن از ترس او ساکن شد، سپس صخره ها، تپّه ها و کوههای زمین را آفرید و آنها را در جایگاه خود ثابت نگاهداشت و در قرار گاهشان مستقر ساخت، قلّه های کوهها در هوا پیش می رفت و ریشه آنها در آب رسوخ می نمود،"
82,seyed razi,"کوهها از جا های پست و صاف بر آمدگی پیدا می نمودند و کم کم ارتفاع یافتند و بن آنها در درون و اعماق زمین ریشه دوانید!

قلّه های آنها را به سوی آسمان کشید و نوک آنها را طولانی ساخت. خداوند این کوهها را تکیه گاه زمین و میخهای نگهدارنده آن گردانید. پس آن گاه در عین متحرّک بودن آرام گرفت، نکند اهل خویش را در سقوط و اضطراب قرار دهد و یا آنچه را که حمل کرده فرو اندازد و یا آن را از جای خویش زایل سازد.

منزّه است آن کس که زمین را در میان آن همه امواج ناآرام ثابت نگهداشت و پس از رطوبت جوانبش، آن را خشک ساخت (بارانهای سیلابی پایان گرفت و خشکیها سر از آب برآوردند) و آن را جایگاه آرام زندگی برای مخلوق خویش گردانید، بساط زندگی را برای آنان، برروی اقیانوس عظیم و راکدی که جریان ندارد و ایستاده و سیر نمی کند گسترد، تنها بادهای شدید و تند آن را بر هم می زند و ابرهای پر باران آن را به حرکت در می آورد. «در این امور درس عبرتی است برای کسی که بترسد» و احساس مسئولیّت در پیشگاه خدا کند .
که همواره با این سخنان اصحاب خویش را برای جهاد با شامیان بسیج می نمود

بار پروردگارا! هر کدام از بندگانت که سخن عادلانه و به دور از ستم و اصلاح کننده و بدون مفسده ما را در دین و دنیا بشنود ولی پس از یاری آیین تو و اعزاز دینت سرباز زند، کندی ورزد و پشت کند؛ ما تو را بر ضدّ او به شهادت می طلبیم. ای کسی که بزرگترین شاهدانی و باز تمام آنها را که در آسمانها و زمین سکونت بخشیده ای به عنوان گواه بر ضدّ او به شهادت دعوت می کنیم، با این که می دانیم تو ما را از یاری او بی نیاز می سازی و او را به گناهش خواهی گرفت!
که در آن از مجد و عظمت خداوند سخن به میان آورده

ستایش مخصوص خداوندی است که از شباهت به مخلوقات والاتر است و از توصیف واصفان بالاتر، بر همه ناظران و بینایان به وسیله تدبیر شگفت آورش آشکار و با جلال و عزّتش از فکر متفکّران پنهان، داناست امّا نه این که معلوماتش اکتسابی باشد و بر آن افزوده گردد و نه این که از کسی فرا گیرد، تقدیر و اندازه جمیع امور به دست اوست، بدون این که نیاز به تفکّر و یا رجوع به ضمیر و وجدان داشته باشد، خداوندی که تاریکیها نمی تواند برایش ستر و پوششی گردد (که نتواند اشیا را ببیند) و برای دیدن موجودات نیاز به استفاده از نور ندارد، شب وی را نمی پوشاند و روز بر او جریان ندارد. نه اشیا را با حس بینایی درک می کند و نه علم و دانشش از طریق اخبار و آگاهی بدست می آید!


او را با نور و روشنایی فرستاد و از میان مخلوقش برگزید و بر همه مقدّم داشت؛ پراکندگیها را به وسیله او از بین برد و اتّحاد و الفت ایجاد فرمود (مفاسد را ریشه کن و به جای آن مصالح گذاشت)، شورشی بر ضدّ زورمندان به دست آن حضرت به وجود آورد (تا همه سر تسلیم فرود آوردند) مشکلات و صعوبتها را به وسیله او خاضع و ناهمواریها را به دست وی هموار ساخت، تا آن جا که ضلالت و گمراهی را از چپ و راست (هرسو) عقب راند."
83,seyed razi,"گاه باشید! خداوند برای خیر و نیکی، اهلی قرار داده و برای حق، ستون و پایه هایی و برای اطاعت فرمانش نگهدارنده ای، در هر گامی که در طریق اطاعتش بر می دارید کمک و یاوری از جانب او تعیین شده که این اعانت و کمک بر زبانها جاری و قلبها را ثابت نگه می دارد؛ که برای کسی که بخواهد به آن اکتفا نماید، کفایت و برای آنان که شفا بخواهند شفاست!

آگاه باشید! که بندگان خدا، آنها که علم خدای را حافظند، به مصونیّت او مصون هستند، آنها چشمه های علوم خداوند را جاری می سازند و با «دوستی»، پیوستگی ایجاد می کنند، با محبّت یکدیگر را ملاقات و با ظرفی سیراب سازنده یکدیگر را سیراب می کنند و با رفع تشنگی خارج می شوند، شکّ و تردید در آنها راه نمی یابد و غیبت در آنها به سرعت پیش نمی رود، سرشت و اخلاقشان را بر این وضع پی ریزی نموده، به خاطر خدا با هم دوستند و برای او با هم پیوند رفاقت برقرار می سازند، اینها نسبت به بقیّه مردم همچون بذرهای انتخاب شده هستند که دانه های خوب را جهت کاشتن انتخاب و بقیه را رها می کنند و این امتیاز در اثر خالص ساختن و پاک کردن آنها و به خوبی از عهده امتحان برون آمدن است.

این نصیحت را به قیمت قبولش از من بپذیرید (که جز قبول آن پاداشی از شما نمی طلبم) و از مرگ پیش از رسیدنش بر حذر باشید، انسان باید در این کوتاه مدّت عمرش و اقامت اندکش در این جایگاه، نظر افکند، تا آن را به منزلگاهی بهتر مبدّل سازد، باید برای جایی که وی را می برند و برای شناسایی خانه دیگرش کوشش کند.

خوشا به حال آن کس که قلبی سلیم دارد؛ از کسی که هدایتش می کند اطاعت و از آن که وی را به پستی می کشاند دوری جوید، به راه امن و درست با بینایی کسی که بینایش سازد و اطاعت آن کس که به هدایت دعوتش کند برسد و به سرای هدایت پیش از آن که درهایش بسته شود و اسبابش قطع گردد مبادرت ورزد، در توبه را بگشاید و گناه را از بین ببرد، اگر چنین کند بر جادّه حق قرار گرفته و به راه راست و وسیع حق هدایت شده است.
ستایش ویژه خداوندی است که مرا بیمار نساخته و مرگم را فرا نرسانده است، به بیماریهای بدمنظر (و برص) دچار نگردانده و به کیفربدترین اعمالم نرسانده و مرا بلاعقب قرار نداده است، مرتد از دین و منکر پروردگارم ننموده، چنانم نساخته که از ایمانم وحشت داشته باشم و نیز دیوانه ام نکرده و به کیفر و عذاب ملّتهای پیشین گرفتارم ننموده است.

شب را به روز آوردم در حالی که بنده ای مملوکم و در حالی که به نفس خود ستم نموده ام.

(خداوندا!) حجّت تو بر من تمام و من حجّت و دلیلی در برابر تو ندارم. جز آنچه تو می بخشی نمی توانم چیزی تهیّه کنم و جز این که تو مرا نگه می داری من قدرت ندارم خویش را از چیزی حفظ کنم.

پروردگارا! به تو پناه می برم، نکند بی نیازیی که به من بخشیده ای، سلب گردد و نیازمند گردم و در هدایتت گمراه شوم، در سایه حکومتت بر من ستم شود و با وجود این که همه چیز در دست تو است مقهور و مغلوب گردم.
"
84,seyed razi,"هنگام عمل کم وسعت ترین دایره هاست. حق به نفع کسی جریان نمی یابد جز این که در مقابل برایش «مسئولیّتی» به وجود می آورد و حق بر زیان کسی جاری نمی شود، جز این که به همان اندازه به سود او جریان می یابد و اگر قرار بود حق به سود کسی جریان یابد و مسئولیّت برایش ایجاد نکند، این مخصوص خداوند بود، نه مخلوقش و این به واسطه قدرتش بر بندگان و عدالتش در تمام چیزهایی که فرمانش بر آنها جریان دارد، خواهد بود، امّا (در عین حال) خداوند حقّ خود را بر بندگان این قرار داده که اطاعتش کنند و در برابر، پاداش آنان را حقّی بر خود به طور تفضل چندین برابر قرار داده و حتّی، بیشتر از آن، برای کسانی که اهلش باشند مقرّر فرموده است.

سپس خداوند از حقوقی که قرار داده حق بعضی از مردم بر بعضی دیگر است و آن را از هر نظر برای افراد مساوی قرار داده است. بعضی از این حقوق بعضی دیگر را به دنبال دارد و بعضی از این حقوق حتماً در پی حقّ دیگری است. (چنان که اگر زمامدار مثلًا عدالت نکند حقّ اطاعت ندارد).

از میان حقوق خداوند بزرگترین حقّی که فرض شمرده است، حقّ والی و زمامدار بر رعیت و حقّ رعیت بر والی و حاکم است. این فریضه ای است که خداوند برای هر یک از زمامداران و رعایا بر دیگری قرار داده است و آن را نظام الفت و پیوستگی آنان با یکدیگر و عزّت و نیرومندی دینشان گردانیده است.

بنابراین رعیت هرگز اصلاح نمی شود، جز با اصلاح شدن والیان و زمامداران، و زمامداران اصلاح نمی گردند جز با رو به راه بودن رعایا؛ پس آن گاه که رعیت حقّ حکومت را ادا کند و حکومت نیز حقّ رعایا را مراعات نماید، حق در میانشان قوی و نیرومند خواهد شد و جاده های دین صاف و بی دست انداز می گردد، نشانه و علامتهای عدالت اعتدال می پذیرد و راه و رسمها درست در مجرای خویش به کار می افتد؛ بدین ترتیب زمان صالح می شود، به بقای دولت امیدوار باید بود و دشمنان مأیوس خواهند شد. امّا آن گاه که رعیت بر والی خویش چیره گردد و یا رئیس حکومت بر رعایا اجحاف نماید (نظام بر هم می خورد و) هماهنگیها از هم می پاشد، نشانه های ستم و جور آشکار خواهد گردید، دستبرد دربرنامه های دینی بسیار می شود و جاده های وسیع سنن و آداب مذهبی متروک خواهد ماند، بر طبق میل و هوا عمل می شود و احکام خداوند تعطیل می گردد و بیماریهای اخلاقی بسیار خواهد شد. (مردم) از حقوق بزرگی که تعطیل می گردد و باطلهای عظیمی که رواج می یابد وحشتی نمی کنند
کنند، در حضور من نباشید و بطور تصنّعی (و منافقانه) با من رفتار منمایید و هرگز گمان مبرید در مورد حقّی که به من پیشنهاد کرده اید، کُندی ورزم (یا ناراحت شوم) و نه این که خیال کنید من درپی بزرگ ساختن خویشتنم، زیرا کسی که شنیدن حق و یا عرضه داشتن عدالت به او برایش مشکل باشد، عمل به آن برای وی مشکلتر است! با توجّه به این، از گفتن سخن حق و یا مشورت عدالت آمیز، خودداری مکنید، زیرا من (شخصاً به عنوان یک انسان) خویشتن را ما فوق آن که اشتباه کنم نمی دانم و از آن در کارهایم ایمن نیستم، مگر این که خداوند مرا حفظ کند چرا که مالکیّت خداوند بر جان من از خودم بیشتر است. "
85,seyed razi,"
من در امر خود نظر افکندم نه یاوری دیدم و نه مدافع و همکاری، مگر اهل بیتم که مایل نبودم جانشان به خطر بیفتد، بنابراین چشمان پر از خاشاک را بر هم گذاردم و همچون کسی که استخوان در گلویش گیر کرده باشد، آب دهان فرو بردم و با خویشتن داری و فرو خوردن خشم در امری که از حنظل تلختر و از تیزی دم شمشیربرای قلب دردناک تر بود، شکیبایی ورزیدم.
هیچ کاری وی را به خود مشغول نمی سازد و گذشت زمان در او دگرگونی ایجاد نمی کند و مکانی وی را در بر نمی گیرد؛ هیچ زبانی قدرت توصیفش را ندارد. نه تعداد فراوان قطرات آبها و نه ستارگان آسمان، نه ذرات خاک همراه گردبادها در هوا و نه حرکات مورچگان بر سنگهای سخت و نه استراحگاه مورچه های ریز در شبهای تار، هیچ کدام از اینها از او مخفی و پنهان نیست. او به خوبی از محلّ سقوط برگها و حرکات مخفیانه چشمها آگاه است و گواهی می دهم که جز «الله» خدایی نیست و همتایی برایش تصوّر نتوان کرد. شک و تردیدی در هستی اش وجود ندارد، به آیینش کافر نیستم و خلقتش را انکار نمی کنم. شهادت کسی که نیّتش راست، درونش پاک، یقینش خالص و میزان عملش سنگین است، و گواهی می دهم که محمّد صلی الله علیه و آله بنده و فرستاده برگزیده وی از میان خلایق است که برای تشریح حقایق آیین خدا انتخاب شده و به ویژگیهای خاصّ اخلاقی گرامی داشته و او را برای رساندن رسالتهای کریمانه اش برگزیده و هموست که به وسیله وی نشانه های هدایت آشکار و تاریکیهای کوری ضلالت، جلا و روشنی یافته است (تا همگان آن را بشناسند و حذر کنند).

ای مردم! دنیا آرزومندان و دلبستگان خود را می فریبد، از وعده های دروغین به علاقه مندان خود بخل نمی ورزد و بر آن کس که بر دنیا پیروز گردد، چیره خواهد شد (و سرانجام او را هلاک خواهد نمود). سوگند به خدا! ممکن نیست هیچ ملّتی از آغوش ناز و نعمت زندگی گرفته شده باشند، مگر به واسطه گناهانی که مرتکب شده اند، زیرا خداوند «به بندگان ستم روا نمی دارد». اگر مردم آن گاه که بلاها بر آنها نازل می شود و نعمتها از آنها سلب می گردد با صدق نیّت درپیشگاه خدا تضرّع کنند و با قلبهای پر محبّت نسبت به پروردگار، از او درخواست نمایند، مسلّماً آنچه را از دستشان رفته، باز خواهد گردانید و هرگونه مفسده ای را برایشان اصلاح خواهد نمود. من از این می ترسم که شما در جهالت و غرور قرار گرفته باشید، چه این که در جریان های گذشته به سویی مایل شدید که از نظر من قابل تمجید نبود؛ امّا اگر وضع شما بار دیگر تغییر کند (و همچون زمان پیامبر، مسلمانانی خالص گردید) سعادتمند خواهید شد، وظیفه من جز تلاش و کوشش نیست. اگر می خواستم بگویم (و کوتاهی های شما را درباره خود بازگو کنم) می گفتم، امّا امید است خداوند از گذشته صرف نظر کند!
ذعلب  از امام پرسید: ای امیرمؤمنان آیا پروردگارت را دیده ای؟ امام در پاسخش فرمود: پس من کسی را می پرستم که ندیده باشم؟! پرسید: چگونه او را مشاهده فرموده ای؟
امام پاسخ داد:

چشم ها هرگز او را آشکارا نمی بینند، امّا قلبها با نیروی حقیقت ایمان، وی را درک می کنند، به همه چیز نزدیک است امّا نه آن طور که به آنها چسبیده باشد. از همه چیز دور است امّا نه آن چنان که از آنها بیگانه باشد. سخن می گوید امّا نه این که قبلًا نیاز به اندیشه باشد. اراده می کند امّا نه این که پیش از آن نیازمند به فکر و تصمیم باشد. صانع و سازنده است امّا نه با اعضا و جوارح، لطیف است امّا نه این که «مخفی» باشد. بزرگ و قدرتمند است امّا نه این که جفاکار باشد. بیناست ولی نه با حسّ باصره و رحیم است امّا نه به این معنا که نازک دل باشد. چهره ها در برابر عظمتش خاضع و قلبها از هیبتش مضطربند!"
86,seyed razi,"که در نکوهش یاران نافرمانش ایراد فرموده است

خداوند را بر آنچه فرمان داده و هر کار که مقدّر فرموده می ستایم و پروردگار را بر گرفتاری خود به شما ای گروهی که هرگاه فرمان داده ام اطاعت نکردید و هر زمان که دعوتتان نمودم، اجابت ننمودید ستایش می کنم (همان شما که) هرگاه مهلتتان دهم، در بیهودگی فرو می روید و هنگامی که با جنگ و نبرد روبه رو شوید ضعف و ناتوانی نشان می دهید. اگر مردم اطراف پیشوایی گرد آیند طعنه می زنید و اگر شما را به سوی مشکلی بکشانند عقب نشینی می کنید. دشمن شما بی پدر باد!
(در شگفتم) آیا در میان شما دین نیست که شما را گرد آورد؟ و آیا غیرتی نیست که شما را به سوی دشمن بسیج کند؟ آیا این شگفت آور نیست که معاویه (خبیث) این جفا پیشگان اوباش را دعوت کند و آنها بدون انتظار بخشش و کمکی متابعتش کنند؟ امّا من- با این که شما بازماندگان اسلام و بقایای مردمید- دعوتتان به کمک و عطایا می کنم، ولی از گردم پراکنده می شوید و راه تشتّت و تفرقه را پیش می گیرید. (چنان بی تفاوت هستید که) نه از دستورات و کارهایم راضی می شوید (تا آن را به کار بندید) و نه نهی من شما را به غضب می اندازد که بر ضدّ آن اجتماع کنید، در این حال محبوبترین چیزی که دوست دارم ملاقاتش کنم؛ مرگ است!

کتاب خدا را به شما تعلیم دادم، راه و رسم استدلال را به شما آموختم؛ آنچه نمی شناختید به شما شناساندم و آنچه لقلقه زبانتان بود و از حقیقت آن آگاه نبودید با بیان و توضیح خویش، مفهوم و به ذائقه فکرتان گوارا ساختم، امّا (صد حیف) که نابینا نمی تواند ببیند و خوابیده بیدار نیست! سوگند به خدا چقدر به جهالت و نادانی نزدیکند مردمی که رهبرشان معاویه و طرف مشورت و مربّی آنها پسر نابغه (عمرو عاص) باشد!

که درباره گروهی از سپاه کوفه ایراد فرموده است

امام یکی از یاران خود را فرستاد تا از وضع گروهی از سپاه کوفه که تصمیم داشتند به خاطر ترس از او به خوارج ملحق گردند، اطّلاعی کسب کند، پس از بازگشت امام از او پرسید: آیا ایمن گردیدند و بر جای باقی ماندند یا ترسیدند و کوچ نمودند!

عرض کرد: ای امیرمؤمنان! ترسیدند و کوچ کردند! در این جا امام علیه السلام فرمود:

ازرحمت خدا به دور باشند «همان گونه که قوم ثمود از رحمتش دور شدند!»(1) آگاه باشید، اگر نوک نیزه ها به سوی آنها متوجّه می شد و شمشیرها بر فرقشان می بارید، از گذشته خود پشیمان می گشتند، شیطان امروز از آنها درخواست تفرقه کرده امّا فردا از آنها بیزاری می جوید و خویش را از آنها کنار خواهد کشید. آنها را همین بس که از طریق هدایت خارج و به گمراهی و کوری بازگشتند، راه حق را سد کردند و در وادی حیرت و جهل فرو ماندند.
"
87,seyed razi,"
ستایش مخصوص خداوندی است که سرانجام خلقت و عواقب امور به او منتهی می گردد، او را بر احسان عظیمش و برهان روشنش و فراوانی فضل و منّتش می ستاییم؛ ستایشی که حقّش را ادا کند و سپاس شایسته او را به جا آورد، به ثوابش ما را نزدیک سازد و موجب ازدیاد نیکی و احسان او گردد و از او استعانت می طلبیم، استعانت کسی که به فضل پروردگار امیدوار است، به سودش آرزومند و از عدم زیانش مطمئن و به قدرت او معترف و با گفتار و کردار به او معتقد است. به او ایمان داریم ایمان کسی که با یقین کامل به او امیدوار است و با اعتقاد خالص به او متوجّه و با ایمانی پاک در برابرش خضوع می کند و مخلصانه به توحید او عقیده دارد، با تمجید فراوان به بزرگداشت او می پردازد و با رغبت و کوشش بسیار به او پناهنده می شود.

او از کسی متولّد نشده، تا در عزّت و قدرت شریکی داشته باشد و فرزندی به دنیا نیاورده تا پس از وفات (چیزی به ارث بگذارد و) دیگران جانشین او گردند  وقت و زمانی از او پیشی نگرفته و زیادی و نقصان بر او عارض نشده است. او با نشانه های تدبیر و متقن و نظام محکمی که به ما ارائه داده، عظمت خویش را در پیش چشم عقلها آشکارا جلوه کرده است.

از شواهد عظمت خلقت و آفرینشش آسمانهای ثابت و پابرجایی است که بدون ستون و بدون تکیه گاهی برقرارند، این آسمانها را به طاعت خویش دعوت کرد و آنها با اذعان و اطاعت کامل، بدون درنگ و سستی اجابت کردند،
ستارگان آسمان را علایم و نشانه هایی قرار داد تا آنها که (شب هنگام) در نقاط مختلف، حیران و سرگردان می مانند به وسیله آنها راهنمایی شوند. پرده های ظلمانی شبهای تار مانع نورافشانی آنها نمی گردد و چادر سیاه و تاریک شبها نمی توانند از تلألؤ نور ماه در پهنه آسمانها جلوگیری کنند.

منزّه است خداوندی که سیاهی شبهای تاریک و خاموش در نقاط پست زمین و در قلّه های کوتاه و بلند کوهها که در کنار یکدیگر قرار گرفته اند، بر او مخفی نمی ماند و نیز آنچه را که غرّش «رعد» در کرانه های آسمان به وجود می آورد و آنچه برقهای ابر آن را متلاشی می سازند؛ همچنین بادهای تند و شدید و برگهایی که بر اثر باران از شاخه ها جدا می شوند و محلّ سقوط و ریزش قطرات باران ها و جایگاه کشش دانه به وسیله مورچگان و حرکات آنها و غذاهایی که پشه ها را کفایت می کند و آنچه را که موجودات ماده در رحم دارند، از همه اینها آگاه است (و همه در پیشگاه علمش روشن و آشکارند).


ستایش، ویژه خداوندی است که همواره بوده، پیش از آن که «کرسی» یا «عرش»، «آسمان» یا «زمین»، «جن» یا «انس» موجود شوند. خداوندی که با فکر و عقلهای ژرف اندیش درک نشود و با نیروی فهم اندازه ای برایش تصوّر نگردد، هیچ سؤال کننده ای او را به خود مشغول نمی سازد، عطا و بخشش از داراییش نمی کاهد، او با چشم نمی بیند (زیرا جسم نیست) و در مکانی محدود نمی شود، همتا و همسری برایش معقول نیست و در آفرینش نیاز به وسیله ای ندارد، با حواس درک نمی شود، و با بشر مقایسه نمی گردد، همان کسی که با موسی سخن گفت و آیات عظیمش را به او نشان داد، امّا بدون اعضا و ابزار و زبان و کام."
88,seyed razi,"ستایش مخصوص خداوندی است که بخل و جمود بر داراییش نمی افزاید، و سخاوت و بخشش فقیرش نمی سازد؛ امّا هر بخشنده ای غیر از او داراییش نقصان می یابد، و جز او هرکس دست عطای خویش از بخشش باز دارد مذموم شمرده می شود، اوست بخشنده انواع نعمتها و بهره ها، و مخلوقات همه جیره خوار اویند.

روزی همه را تضمین کرده، و قوت آنها را معیّن ساخته، راه و رسم روشن را به علاقه مندان و خواستاران آنچه نزد اوست نشان داده، چنان نیست که سخاوتش در آن جا که از وی بخواهند بیشتر از آن جا که از او نخواهند باشد.

او اوّل است امّا اوّلی که قبل ندارد، تا پیش از او چیزی باشد، او آخری است که بعد برای او متصوّر نیست تا بعد از او چیزی باشد (ازلی و ابدی است).

مردمکهای چشم را از مشاهده ذاتش باز داشته، زمان بر او نمی گذرد تا حالش دگرگون شود، در مکانی نیست که انتقال برای او تصوّر بتوان کرد.

اگر آنچه از درون سینه سوزان معادن کوهها، بیرون می ریزد، و یا آنچه از لبان پر از خنده صدفهای دریا خارج می شود، از نقره های خالص و طلاهای ناب، دُرها و مرجانها همه را ببخشد، در جود و سخایش کمترین اثری نخواهد گذاشت، و وسعت نعمتهایش را پایان نخواهد داد، آن قدر از نعمتها ذخیره دارد که هر چه مردم درخواست کنند تمام نمی شود

چون او سخاوتمندی است که درخواست سائلان، چیزی از او کم نمی کند، و اصرار و الحاح اصرار کنندگان وی را به بخل وا نمی دارد.

صفات خدا در قرآن
ای پرسش کننده ای که از صفات خدا سؤال کردی! درست بنگر آنچه را که قرآن از صفات او بیان می کند، به آن اقتدا کن، و از نور هدایتش بهره گیر. شیطان تو را به مشقّت فراگرفتن بیش از آنچه در کتاب خدا بر تو واجب است و در سنّت پیامبر صلی الله علیه و آله و ائمّه هدی آمده است، نیفکند، چیزی را که از صفات او نمی دانی به خدا واگذار چه این منتها حقّ خداوند بر توست.

آگاه باش، راسخان در علم آنهایند که خداوند آنها را با اقرار اجمالی به تمام آنچه از آنها پوشیده است و تفسیر آن را نمی دانند، از فرو رفتن در اسرار نهانی بی نیاز ساخته


و بعد از آن همه حرکت، ساکن شد، و پس از آن همه جست و خیز متکبّرانه، به جای خویش ایستاد.

هنگامی که هیجان آب در اطراف زمین فرونشست، و کوههای سخت و مرتفع را بر دوش خود حمل نموده، چشمه های آب را از بینی کوهها جاری ساخت (و آب) آنها را در پهندشت و گودالها و رودخانه ها جاری نمود، حرکات زمین را با صخره های عظیم و قلّه کوههای بلند و محکم تعدیل کرد و زمین به خاطر نفوذ کوهها در سطح آن، و فرو رفتن ریشه های آن در بینی آن، و سوار شدن برگردن دشتها و صحراها و اعماق آن از لرزش و اضطراب باز ایستاد."
89,seyed razi,"
بار خدایا! تو دارای اوصاف جمیل و صفات کمال بی منتهایی.

اگر به تو آرزومندیم چون تو بهترین آرمانی و اگر به تو امیدواریم تو بهترین مایه امید و رجایی!

پروردگارا! به من فصاحت و منطق و زبان گویا داده ای، غیر از تو را با آن مدح نمی گویم و به جز تو بر دیگری ثنا نمی خوانم، و آن را در راه آنان که آرزو را قطع می کنند و مورد اعتماد نیستند به کار نمی بندم، در پرتو ایمان، زبانم را از مدیحه سرایی انسانها، و ثنا گویی بر مخلوق باز داشته ای.

خداوندا! هر ثنا خوانی از سوی کسی که ثنایش می گوید، پاداش و عطایی دارد، من به تو امیدوارم که راهنمایم به سوی ذخایر رحمت و گنجهای آمرزشت گردی.

کردگارا! این است وضع آن کس که تو را در توحید خاصّ خودت یکتا بشمارد، و غیر از تو را مستحقّ این ستایش و مدحها نداند.

من به تو نیازی دارم که جز فضل تو نمی تواند آن را جبران کند، و این فقر و پریشانی را جز احسان وجود تو نتواند رفع نماید، پس در این مقام، رضای خویشتن را به ما عطا کن، و دست نیاز ما را از دامن غیر خود کوتاه گردان! «انَّکَ عَلی کُلِّ شَیْ ءٍ قَدیرٌ؛ تو بر هر چیزی توانایی»
ز اثر هر گامی، و احساس هر حرکتی، و آهنگ هر سخنی، و جنبش هر لبی، و مکان هر انسانی، و وزن هر ذرّه ای و ناله هر صاحب اندوه و غمی.

و آنچه از میوه بر شاخه درختان قرار دارد، و برگهایی که روی زمین ریخته.

و از قرارگاه نطفه و یا جمع شدن خون و مضغه و یا پرورش یافتن انسان و نطفه.

(آری از همه آنچه بر شمردم او به خوبی آگاه است) و در این آگاهی هیچ گونه مشقّتی برایش وجود ندارد و در حفظ و نگاهداری آنچه از مخلوقات به وجود آورده، ناراحتی برای او نیامده و در به کار انداختن امور و تدبیر مخلوقات سستی و ملالتی بر او عارض نشده، بلکه علمش در آنها نفوذ یافته، و شمارش آنان را احصا کرده و عدالتش همه آنها را شامل شده و با کوتاهی آنها در آنچه شایسته مقام اوست، باز از فضل خود محرومشان نساخته است.

بار خدایا! تو دارای اوصاف جمیل و صفات کمال بی منتهایی.

اگر به تو آرزومندیم چون تو بهترین آرمانی و اگر به تو امیدواریم تو بهترین مایه امید و رجایی!

پروردگارا! به من فصاحت و منطق و زبان گویا داده ای، غیر از تو را با آن مدح نمی گویم و به جز تو بر دیگری ثنا نمی خوانم، و آن را در راه آنان که آرزو را قطع می کنند و مورد اعتماد نیستند به کار نمی بندم، در پرتو ایمان، زبانم را از مدیحه سرایی انسانها، و ثنا گویی بر مخلوق باز داشته ای.

خداوندا! هر ثنا خوانی از سوی کسی که ثنایش می گوید، پاداش و عطایی دارد، من به تو امیدوارم که راهنمایم به سوی ذخایر رحمت و گنجهای آمرزشت گردی.

کردگارا! این است وضع آن کس که تو را در توحید خاصّ خودت یکتا بشمارد، و غیر از تو را مستحقّ این ستایش و مدحها نداند.

من به تو نیازی دارم که جز فضل تو نمی تواند آن را جبران کند، و این فقر و پریشانی را جز احسان وجود تو نتواند رفع نماید، پس در این مقام، رضای خویشتن را به ما عطا کن، و دست نیاز ما را از دامن غیر خود کوتاه گردان! «انَّکَ عَلی کُلِّ شَیْ ءٍ قَدیرٌ؛ تو بر هر چیزی توانایی»"
63,seyed razi,"کوته فکران صید شیّادانند
سرزمینتان به آب نزدیک است و از آسمان دور، عقلهایتان سبک و افکارتان سفیهانه است؛ پس هدف خوبی برای تیراندازانید، و لقمه چربی برای مفتخواران، و صیدی برای صیّادان.

(باید توجّه داشت لبه تیز تمام این حمله ها متوجّه جمعیّتی از ساکنان بصره است که در آن زمان به تشویق طلحه و زبیر و امثال آنان کانونی برای آشوب و تفرقه افکنی به وجود آورده بودند؛ و در زمانهای بعد نیز پایگاهی برای دودمان خیانت پیشه بنی امیّه شدند و ضربه ها به اسلام زدند، نه تمام ساکنان این شهر).

این سخن را امام هنگامی فرمود که عطایای عثمان را به بیت المال بازگرداند

به خدا سوگند! آنچه از عطایای عثمان؛ و آنچه بیهوده از بیت المال مسلمین به این و آن بخشیده، اگر بیابم، به صاحبش باز می گردانم؛ گرچه زنانی را به آن کابین بسته و یا کنیزانی را با آن خریده باشند، زیرا عدالت گشایش می آورد، و آن کس که عدالت بر او گران آید، تحمّل ظلم و ستم بر او گرانتر خواهد بود!

این سخن را امام علیه السلام هنگامی که مردم با او در مدینه بیعت کردند ایراد فرمود که در آن

سرانجامِ کار مردم را خبر می دهد و آنها را به گروههایی تقسیم می کند

آنچه می گویم ذمه ام در گرو آن است، و خود ضامن آنم، کسی که از اعمال و کردار گذشتگان و عواقب سوء آن عبرت گیرد، تقوا وی را از فرو رفتن در آن گونه شبهات و بدبختیها باز دارد!

آگاه باشید! تیره روزیها درست همانند زمان بعثت پیغمبر  بار دیگر به شما روی آور شده، (همان اختلاف و پراکندگی و دشمنیها که پیش از اسلام در میان شما رواج داشت امروز از سر گرفته شده)
درباره کسی که بدون لیاقت و استحقاق متصدّی مقام قضاوت در میان مردم می شود:

دو نفر در پیشگاه خداوند مبغوض ترین مردمند: (جاهل بدعت گذار و عالم قلّابی)

1. کسی که خداوند او را به خود واگذارده است و از راه راست منحرف گشته، به سخنان ساختگی و دور از حق و حقیقت و بدعتهای خویش سخت دل بسته و به سرعت در راه گمراه ساختن مردم گام بر می دارد، و برای افرادی که فریبش را بخورند فتنه است، وی از مسیر هدایت پیشینیان گمراه گشته؛ و گمراه سازنده کسانی است که در زندگی و پس از مرگش تابع او شوند؛ او بار گناهان کسانی را که گمراه ساخته به دوش می کشد و همواره در گرو گناهان خویش نیز هست!

2. کسی که مجهولاتی به هم بافته و به سرعت با حیله و تزویر در میان مردم نادان پیش می رود، در تاریکیهای فتنه و فساد به تندی قدم بر می دارد، منافع صلح و مسالمت را نمی پذیرد، انسان نماها، وی را عالم و دانشمند می خوانند ولی عالم نیست.
از سپیده دم تا به شب همچنان به جمع آوری چیزهایی می پردازد که کمِ آن از زیادش بهتر است، تا آن جا که خود را از آبهای گندیده جهل (که نامش را علم می گذارد) سیر سازد؛ و به خیال خویش گنجی (از دانش) فراهم ساخته، در صورتی که فایده ای در آن یافت نمی شود"
90,seyed razi,"ار خدایا! ای گستراننده گسترده ها! و ای نگهدارنده آسمانها و ای کسی که دلها را با فطرت مخصوص آفریدی؛ هم آنان که سرانجام بدبخت شدند و هم آنان که سعادتمند گردیدند.


گرامی ترین درودها و افزونترین برکات خود را بر محمّد صلی الله علیه و آله بنده، و فرستاده ات قرار ده، همان پیامبری که ختم گذشتگان و گشاینده بسته ها و پیچیده ها بود، دین حق را به حق آشکار کرد، از نادرستیها و باطلهایی که سرو صدا به راه انداخته بودند جلوگیری نمود، و صولت گمراهیها را در هم شکست، همان طور که با تمام قدرت، سنگینی بار رسالت را تحمّل کرد، و به فرمانت قیام نمود، و به سرعت در راه رضا و خشنودیت گام برداشت، و حتّی یک قدم هم عقبگرد نکرد.

اراده محکمش سست نگشت، و در قبول و پذیرش وحی نیرومند بود، پیمان رسالت را حافظ و نگهدار بود، آنچنان در اجرای فرمانت کوشش کرد که شعله فروزان حق را آشکار و راه را برای جاهلان روشن ساخت، و دلهایی که در فتنه و گناه فرو رفته بودند به واسطه او هدایت گردیدند. پرچمهای حق را برافراشت، و احکام زنده اسلام را برپا نمود.

او امین مورد اعتماد و گنجینه دار مخزن علوم تو، و شاهد و گواه در روز رستاخیز، و برانگیخته تو برای بیان حقایق؛ و فرستاده تو به سوی خلایق است.

پروردگارا! در سایه لطفت برایش جای با وسعتی بگشای! و از فضل و کرمت چندین برابر پاداشش ده!

خداوندا! کاخ پرشکوه او را از هر بنایی برتر؛ و مقام او را در پیشگاه خود گرامی دار. نورش را کامل گردان، و پاداش رسالتش را پذیرش شهادت (و شفاعت)، و قبول گفتار او قرار ده. همو که داری منطق عادلانه، و طریقی که جدا کننده حق از باطل بود.

بار خدایا! بین ما و پیغمبرت در جایی که نعمتش جاویدان، زندگیش خوش، و آرزوهایش مطلوب، خواسته های آن برآمده، در کمال آسایش، در نهایت آرامش و همراه با مواهب و هدایای با ارزش است، جمع گردان!
همه چیز در برابرش خاضع اند و همه چیز به یاری او پابرجاست، بی نیاز کننده هر مستمند و عزّت بخش هر فرد خوار و ذلیل، نیروی هر ناتوان و پناهگاه هر مصیبت زده است.

هر کس تکلّم کند، سخنش را می شنود و هر کس سکوت کند، اسرار درونش را می داند، هرکس زنده باشد، روزیش بر اوست و هرکس بمیرد، بازگشتش به سوی اوست.

(خداوندا!) چشمها تو را ندیده تا از تو خبر دهند، بلکه پیش از آن که مخلوقان از تو سخن گویند بوده ای، آفریدگان را به خاطر رفع وحشت تنهایی نیافریدی و برای منفعت خود آنها را به کار وانداشتی.

هیچ کس از دست قدرت تو نتواند فرار کند و هر کس را بگیری، از حیطه قدرتت بیرون نرود، معصیت گناهکاران از عظمتت نمی کاهد و اطاعت مطیعان بر ملکت نمی افزاید، آن کس که از قضای تو به خشم آید، نمی تواند فرمانت را برگرداند و هر کس به فرمانت پشت کند از تو بی نیاز نمی گردد. هر سرّی نزد تو آشکار و هر پنهانی در پیش تو حاضر است. تو یک وجود ابدی هستی که زمان برایت مفهوم ندارد، تو پایانی هستی که جز بازگشت به سوی تو راهی نیست، وعده گاهی هستی که نجات از حکم تو جز به سوی تو ممکن نیست. زمام هر جنبنده ای به دست تو و بازگشت هر انسانی به سوی توست.

پروردگارا! منزّهی، چه بزرگ است مقام تو! منزّهی، چه بزرگ است آنچه را که از آفریده هایت می نگریم و چه کوچک است هر بزرگی در برابر قدرت تو! و چه هول انگیز است آنچه از ملکوتت مشاهده می کنیم.

و چه کوچک است آنچه دیده می شود، در برابر بخشهایی از قلمرو حکومتت که از ما پنهان است! چقدر نعمتهای دنیایت فراوان و پراهمیّت است و با این حال چه کوچکند اینها در برابر نعمتهای آخرتت!"
64,seyed razi,"و یاد آور شده است که آیات قرآن، یکدیگر را تصدیق می کنند و اختلافی در آن وجود ندارد چنان که می فرماید: «اگر قرآن از ناحیه غیر خدا بود اختلاف فراوانی در آن می یافتند». قرآن دارای ظاهری زیبا و شگفت انگیز و باطنی پرمایه و عمیق است؛ نکات شگفت آور آن فانی نگردد و اسرار نهفته آن پایان نپذیرد، هرگز تاریکیهای جهل و نادانی جز به آن رفع نخواهد شد.

هنگامی که امام علیه السلام در مسجد کوفه بر منبر بود سخنی فرمود که «اشعث بن قیس» به امام
اعتراض کرد: ای امیر مومنان! این مطلب به زیان تو است نه به سود تو!
امام علیه السلام با بی اعتنایی نگاهی به او کرد و فرمود:

تو چه می دانی چه چیز به سود من است یا زیان من؟ نفرین خدا و نفرین کنندگان بر تو باد ای حائک پسر حائک و ای منافق فرزند کافر! به خدا سوگند تو یک بار در کفر و بار دیگر در اسلام اسیر گشتی 

مال و حسبت نتوانست تو را از یکی از این دو اسارت آزاد سازد، تو همانی که «شمشیرها» را به سوی قبیله ات راهنمایی کردی، و مرگ را به جانب آنان سوق دادی (چنین کسی) سزاوار است بستگانش به او خشم ورزند و بیگانگان به او اطمینان نکنند.

مرحوم سیّد رضی  می گوید: مقصود امام علیه السلام از جمله: «کفر، یک بار تو را اسیر کرده و اسلام بار دیگر» این است که اشعث یک بار در حالت کفر و بار دیگر در حالتی که مسلمان بود اسیر شده است، و نیز جمله «شمشیر را به سوی قومت راهنما شدی» اشاره به جریانی است که اشعث با خالدبن ولید در «یمامه» داشتند، اشعث قبیله خویش را فریب داد و به آنان خدعه نمود تا خالد آنان را غافلگیر ساخت، لذا قبیله او وی را «نماد آتش » نامیدند، این لقب را به کسی می گفتند که غدر و مکر بکار می برد.

( «این لقب  به معنای چیزی است که آتش را بپوشاند و این تعبیر کنایه از آن است که اشعث با خدعه و نیرنگ آتشهایی را که در نزدیک قومش بود، مخفی داشت و آنها را غافلگیر ساخت).
اگر آنچه مردگان پس از مرگ مشاهده کرده اند، شما هم می دیدید، وحشت می کردید و می ترسیدید، (و سخنان حق را) می شنیدید و اطاعت می کردید، ولی آنچه آنها دیدند، از شما مستور است؛ امّا بزودی پرده ها کنار می رود (و شما نیز مشاهده خواهید کرد). وسایل بینایی شما فراهم است اگر چشم بگشایید و ببینید، و سخنان حق را در گوش شما گفته اند؛ اگر بشنوید، و هدایت شده اید، اگر هدایت را بپذیرید.

به راستی به شما می گویم، مطالب عبرت آمیز را آشکارا دیده و از آنچه حرام است نهی شده اید، و هیچ کس بعد از فرستادگان آسمانی (فرشتگان) جز بشر، عهده دار تبلیغ از طرف پروردگار نخواهد بود.
مرحوم سید رضی می گوید: این سخن امام پس از سخن خدا و پیغمبر با هر سخنی سنجیده شود بر آن برتری خواهد داشت و از آن پیشی خواهد گرفت"
65,seyed razi,"آن گاه که خبر پیمان شکنان به او رسید، این خطبه را در سرزنش ناکثین ایراد فرمود
آگاه باشید! شیطان حزب و طرفداران خویش را بسیج کرده، و سپاه خود را گرد آورده است تا بار دیگر ستم را به جایش برگرداند، و باطل را به جایگاه نخستینش باز فرستد.

به خدا سوگند آنها هیچ منکری از من سراغ ندارند و انصاف را بین من و خود حاکم نساختند.

آنها حقّی را مطالبه می کنند که خود آن را ترک گفته اند، انتقام خونی را می خواهند که خود ریخته اند، اگر (در ریختن این خون) شریکشان بوده ام پس آنها نیز سهیم اند، و اگر تنها خودشان مرتکب شده اند کیفر مخصوص آنهاست. مهمترین دلیل آن به زیان خودشان تمام می شود، از پستانی شیر می خواهند که مدّتهاست خشکیده، بدعتی را زنده می کنند که زمانهاست از بین رفته.

چه دعوت کننده ای!؟ و چه اجابت کنندگانی؟!

من به کتاب و فرمان خدا و آگاهی او درباره آنها راضیم.

امّا اگر از آن سرباز زنند لبه شمشیر تیز را در اختیار آنها قرار می دهم، و این کار برای درمان باطل و یاری حق کفایت می کند!

شگفتا! از من خواسته اند که در برابر نیزه هایشان حاضر گردم، و در مقابل شمشیر آنان شکیبایی ورزم! سوگواران در سوگشان بگریند، من کسی نبودم که به نبرد تهدید شوم، و یا از ضرب شمشیر بهراسم!

من به پروردگار خویش یقین دارم و در دین و آیین خود گرفتار شک و تردید نیستم! 

مواهب الهی همچون قطره های باران از آسمان به زمین می بارد و به هر کس سهمی زیاد یا کم می رسد، بنابراین هنگامی که یکی از شما برای برادر خود برتری در مال و همسر و فرزند ببیند نباید موجب فتنه گردد، (و بر او حسد و رشک برد) زیرا مسلمان تا وقتی که دست به عمل پستی نزده که از آشکار شدنش شرمنده باشد، و مردم پست آن را وسیله هتک حرمتش قرار دهند، به مسابقه دهنده ماهری می ماند که منتظر است در همان دور اوّل ببرد و ضرری نبیند، همچنین مسلمانی که از خیانت به دور باشد، انتظار دارد یکی از دو خوبی نصیبش گردد: یا عمر او پایان یافته و دعوت الهی فرا رسد، و آنچه خداوند در آخرت برایش مهیّا کرده بهتر است، و یا خداوند او را روزی دهد و صاحب همسر و فرزند و ثروت گردد، در عین این که دین و شخصیّت خود را نگاهداشته است.

 ثروت و فرزندان کِشته های این جهانند، و عمل صالح و نیک، زراعت آخرت است و گاهی خداوند این دو را به افرادی می بخشد.

پس از آنچه خداوند اعلام خطر کرده است، بر حذر باشید 

و از خداوند بترسید به طوری که به گناهی که نیاز به عذرخواهی دارد آلوده نشوید، و در کارها ریا و تظاهر و خودنمایی به خرج ندهید، چون هر کس کاری برای غیر خدا انجام دهد، خداوند او را به همان کس وا می گذارد!

از خدا می خواهم که درجات شهیدان، و زندگی سعادتمندان؛ و همنشینی پیامبران را به ما عنایت کند!

در آن هنگام که حادثه ای پیش آید آنها نسبت به او پر عاطفه ترین مردمند و نام نیک و معروفیت به پاکی را که خداوند به کسی عطا فرماید بهتر از ثروتی است که کسی برای دیگری به ارث می گذارد.

"
66,seyed razi,"خداوند پیغمبر صلی الله علیه و آله را به رسالت مبعوث ساخت، که جهانیان را بیم دهد، و امین آیات وی باشد، در حالی که شما ملّت عرب بدترین دین و آیین را داشتید، و در بدترین
 سرزمینها زندگی می نمودید، در میان سنگهای خشن و مارهایی که فاقد شنوایی بودند (و به همین جهت از هیچ چیز نمی ترسیدند!) آبهای آلوده را می نوشیدید، و غذاهای ناگوار را می خوردید، خون یکدیگر را می ریختید، و پیوند خویشاوندی را قطع می نمودید، بتها در میان شما برپا بود (و پرستش بت شیوه و آیین شما) و گناهان سراسر وجود شما را فرا گرفته بود.

قسمتی از این خطبه است که امام علیه السلام درباره تنهایی خویش برای گرفتن حقّ خود فرموده.

نگاه کردم و دیدم (برای گرفتن حقّ خود) یاوری جز خاندان خویش ندارم، به مرگ آنان راضی نشدم، چشمهای پر از خاشاک را فرو بستم، و با همان گلویی که گویا استخوانی در آن گیر کرده بود (جرعه حوادث) را نوشیدم، با این که تحمّل در برابر گرفتگی راه گلو و نوشیدن جرعه ای که تلختر از حنظل است، کار طاقت فرسایی بود؛ شکیبایی کردم.

در قسمت دیگری از این خطبه به زندگی ننگین عمروعاص اشاره کرده، می فرماید:

او (با معاویه) بیعت نکرد مگر این که بر او شرط کرد که در برابر آن بهایی دریافت دارد، در این معامله شوم، دست فروشنده هیچ گاه به پیروزی نرسد،
هنگامی که اخبار متواتری به امام علیه السلام رسید که اصحاب معاویه بر پاره ای از بلاد استیلا یافته اند و «عبیداللّه بن عبّاس» و «سعید بن نمران» فرمانداران امام در یمن پس از شکست از

«بسربن ابی ارطاه» به نزد امام برگشتند، امام علیه السلام برای توبیخ اصحابش، به خاطر کندی

در جهاد و مخالفت با دستوراتش به منبر رفت و سخنان ذیل را ایراد فرمود:

(در حقیقت با این روشی که شما در پیش گرفته اید) غیر از کوفه در دست من نیست، که آن را بگشایم یا ببندم!

امّا ای کوفه! اگر تنها تو (سرمایه من در برابر دشمن) باشی، آن هم با این همه طوفانها چهره ات زشت باد (و می خواهم که نباشی).

پس از آن به قول شاعر متمثل شد:
(که تقریباً فارسی آن چنین می شود):

به جان پدرت سوگند ای «عمرو» که سهم اندکی از پیمانه و ظرف دارم!

سپس فرمود: به من خبر رسیده که «بسر» بر «یمن» تسلّط یافته، سوگند به خدا می دانستم اینها بزودی بر شما مسلّط خواهند شد، زیرا آنان در یاری از باطلشان متّحدند، و شما در راه حق متفرّقید، شما به نافرمانی از پیشوای خود در مسیر حق برخاسته اید ولی آنها در باطل خود از پیشوای خویش اطاعت می کنند، آنها نسبت به رهبر خود ادای امانت می کنند و شما خیانت، آنها در شهرهای خود به اصلاح مشغولند و شما به فساد!

اگر من قدحی را به عنوان امانت به یکی از شما بسپارم از آن بیم دارم که بند آن را بدزدید.

بارالها! (از بس نصیحت کردم و اندرز دادم) آنها را خسته و ناراحت ساختم و آنها نیز مرا خسته کردند، من آنها را ملول، و آنها نیز مرا ملول ساختند، پس به جای آنان افرادی بهتر، به من مرحمت کن و به جای من بدتر از من بر آنها مسلّط نما.
"
67,seyed razi,"در آن هنگام که حادثه ای پیش آید آنها نسبت به او پر عاطفه ترین مردمند و نام نیک و معروفیت به پاکی را که خداوند به کسی عطا فرماید بهتر از ثروتی است که کسی برای دیگری 
 به ارث می گذارد.

و قسمتی دیگر از این خطبه چنین است:

آگاه باشید، مبادا از بستگان بی نوای خود روی برگردانید، و از آنان چیزی را دریغ کنید که نگاهداشتنش زیادی نمی آورد و از بین رفتنش کمبودی ایجاد نمی نماید؛ آن کس که دستِ دهنده خویش را از بستگانش باز دارد، تنها یک دست از آنها باز داشته، امّا از خویشتن دستهای فراوانی برگرفته است، ولی آن کس که بال محبّت را بگستراند، دوستی اقوامش ادامه خواهد یافت.
به جان خودم سوگند، در مبارزه با مخالفان حق و آنان که در گمراهی غوطه ورند، آنی مدارا و سستی نمی کنم، پس ای بندگان خدا! از خدا بترسید و از خدا به سوی خدا فرار کنید (از غضبش به سوی رحمتش) و از راهی که به سوی شما گشوده بروید، و به آنچه از وظایف برای شما تعیین کرده است قیام نمایید، اگر چنین کنید «علی» ضامن پیروزی شماست و اگر امروز به آن نرسید در آینده به آن خواهید رسید.
مواهب الهی همچون قطره های باران از آسمان به زمین می بارد و به هر کس سهمی زیاد یا کم می رسد، بنابراین هنگامی که یکی از شما برای برادر خود برتری در مال و همسر و فرزند ببیند نباید موجب فتنه گردد، (و بر او حسد و رشک برد) زیرا مسلمان تا وقتی که دست به عمل پستی نزده که از آشکار شدنش شرمنده باشد، و مردم پست آن را وسیله هتک حرمتش قرار دهند، به مسابقه دهنده ماهری می ماند که منتظر است در همان دور اوّل ببرد و ضرری نبیند، همچنین مسلمانی که از خیانت به دور باشد، انتظار دارد یکی از دو خوبی نصیبش گردد: یا عمر او پایان یافته و دعوت الهی فرا رسد، و آنچه خداوند در آخرت برایش مهیّا کرده بهتر است، و یا خداوند او را روزی دهد و صاحب همسر و فرزند و ثروت گردد، در عین این که دین و شخصیّت خود را نگاهداشته است.

(امّا بدانید) ثروت و فرزندان کِشته های این جهانند، و عمل صالح و نیک، زراعت آخرت است و گاهی خداوند این دو را به افرادی می بخشد.

پس از آنچه خداوند اعلام خطر کرده است، بر حذر باشید 

و از خداوند بترسید به طوری که به گناهی که نیاز به عذرخواهی دارد آلوده نشوید، و در کارها ریا و تظاهر و خودنمایی به خرج ندهید، چون هر کس کاری برای غیر خدا انجام دهد، خداوند او را به همان کس وا می گذارد!

از خدا می خواهم که درجات شهیدان، و زندگی سعادتمندان؛ و همنشینی پیامبران را به ما عنایت کند!

هیچ کس از بستگانش بی نیاز نیست
ای مردم! انسان هر اندازه که ثروتمند باشد از بستگان و اقوام خود بی نیاز نیست که از وی با زبان و دست دفاع کنند، خویشاوندان بزرگترین گروهی هستند که از انسان پشتیبانی می کنند، و پراکندگی و ناراحتی او را از بین می برند"
68,seyed razi,"
آن گاه که خبر پیمان شکنان به او رسید، این خطبه را در سرزنش ناکثین ایراد فرمود

آگاه باشید! شیطان حزب و طرفداران خویش را بسیج کرده، و سپاه خود را گرد آورده است تا بار دیگر ستم را به جایش برگرداند، و باطل را به جایگاه نخستینش باز فرستد.

به خدا سوگند آنها هیچ منکری از من سراغ ندارند و انصاف را بین من و خود حاکم نساختند.

خونخواهی عثمان
آنها حقّی را مطالبه می کنند که خود آن را ترک گفته اند، انتقام خونی را می خواهند که خود ریخته اند، اگر (در ریختن این خون) شریکشان بوده ام پس آنها نیز سهیمند، و اگر تنها خودشان مرتکب شده اند کیفر مخصوص آنهاست. مهمترین دلیل آن به زیان خودشان تمام می شود، از پستانی شیر می خواهند که مدّتهاست خشکیده، بدعتی را زنده می کنند که زمانهاست از بین رفته.

چه دعوت کننده ای!؟ و چه اجابت کنندگانی؟!

من به کتاب و فرمان خدا و آگاهی او درباره آنها راضیم.

تهدید به جنگ
امّا اگر از آن سرباز زنند لبه شمشیر تیز را در اختیار آنها قرار می دهم، و این کار برای درمان باطل و یاری حق کفایت می کند!

شگفتا! از من خواسته اند که در برابر نیزه هایشان حاضر گردم، و در مقابل شمشیر آنان شکیبایی ورزم! سوگواران در سوگشان بگریند، من کسی نبودم که به نبرد تهدید شوم، و یا از ضرب شمشیر بهراسم!

من به پروردگار خویش یقین دارم و در دین و آیین خود گرفتار شک و تردید نیستم!
اگر آنچه مردگان پس از مرگ مشاهده کرده اند، شما هم می دیدید، وحشت می کردید و می ترسیدید، (و سخنان حق را) می شنیدید و اطاعت می کردید، ولی آنچه آنها دیدند، از شما مستور است؛ امّا بزودی پرده ها کنار می رود (و شما نیز مشاهده خواهید کرد). وسایل بینایی شما فراهم است اگر چشم بگشایید و ببینید، و سخنان حق را در گوش شما گفته اند؛ اگر بشنوید، و هدایت شده اید، اگر هدایت را بپذیرید.

به راستی به شما می گویم، مطالب عبرت آمیز را آشکارا دیده و از آنچه حرام است نهی شده اید، و هیچ کس بعد از فرستادگان آسمانی (فرشتگان) جز بشر، عهده دار تبلیغ از طرف پروردگار نخواهد بود.

که سخن جامعی است در مورد پند و حکمت

سبکبار شوید تا به قافله برسید
رستاخیز و قیامت در برابر شماست و مرگ همچنان شما را می راند، سبکبار شوید تا به غافله برسید، پیشینیان شما در انتظار عقب ماندگان هستند.

مرحوم سیّد رضی می گوید: این سخن امام پس از سخن خدا و پیغمبر صلی الله علیه و آله با هر سخنی سنجیده شود بر آن برتری خواهد داشت و از آن پیشی خواهد گرفت، و امّا جمله «سبکبار شوید تا به قافله برسید» کلامی کوتاهتر و پرمعناتر از آن شنیده نشده، چه کلمه ژرف و عمیقی! چه جمله پرمعنا و حکمت آمیزی است که تشنگی دانش را برطرف می کند! ما عظمت و شرافت این جمله را در کتاب خود به نام «الخصائص» بیان کرده ایم."
69,seyed razi,"سوگند به کسی که پیامبر را به حق مبعوث کرد، به سختی مورد آزمایش قرار می گیرید و غربال می شوید، و همانند محتویات دیگ هنگام جوشش، زیر و رو خواهید شد، آنچنان که بالا، پایین، و پایین، بالا قرار خواهد گرفت؛ آنان که براستی در اسلام سبقت داشتند و کنار رفته بودند، بار دیگر سر کار خواهند آمد و کسانی که با حیله و تزویر خود را پیش انداخته بودند عقب زده خواهند شد. به خدا سوگند! هرگز حقیقتی را کتمان نکرده ام و هیچ گاه دروغی نگفته ام و از نخست مرا به وضعی که امروز دارم خبر داده بودند. آگاه باشید! گناهان و خطاها همچون مرکبهای سرکش و لجام گسیخته ای هستند که گناهکاران بر آنها سوارند و آنان را در قعر دوزخ سرنگون خواهند ساخت، (و این خاصیت اجتناب ناپذیر گناه است که هرگز تحت کنترل در نیاید و از گناهی گناهان دیگر می زاید!) امّا تقوا همانند مرکبهای راهوار و آرامی است که صاحبانشان بر آنها سوارند  و زمامشان را به دست دارند و تا دل بهشت آنان را پیش می برند!


سیّد رضی می گوید: در این سخن که از نزدیکترین سخنها به فصاحت است، لطایفی نهفته است؛ که کسی از سخن سنجان به پایه آن نمی رسد، و بیش از آنچه ما از آن، در شگفتی فرو می رویم «شگفتی» از آن به تعجّب می آید! و در این سخن علاوه بر همه اینها ریزه کاریهایی است از فصاحت که نه زبان قادر به شرح آن است و نه هیچ انسانی می تواند از درّه های ژرف آن بگذرد؛ و نه آنچه را که من می گویم، جز آنان که در فصاحت پیشگامند و ریشه دار، می توانند درک کنند .

و قسمتی از این خطبه است که مردم را به سه گروه تقسیم می کند:

آن کس که به بهشت و دوزخ کاملًا ایمان دارد، از اعمالی که در آن جا نفعی نبخشد، روی گردان است (مردم در این سه گروهند): یا به سرعت به سوی حق پیش می روند، اینها اهل نجاتند و یا به کندی گام برمی دارند، باز امید نجات درباره آنها می رود؛ امّا آنان که کوتاهی می کنند (نه جزء دسته اوّل و نه دوّمند) در آتش سقوط می کنند! انحراف به راست و چپ گمراهی و ضلالت است، راه مستقیم و میانه جاده وسیع حق است، قرآن و آثار نبوّت همین طریق را توصیه می کند، و سنّت پیامبر نیز به همین راه اشاره می نماید، و سرانجام، همین جاده مقیاس کردار همگان است، راه همه باید به آن منتهی گردد. آن کس که به ناحق ادّعا کند هلاک گردد، و هر آن کس که با دروغ و افترا پیش رود بیچاره و بدبخت شود، و آن کس که (در بین مردم نادان) حق را اظهار کند از نظر بیفتد، در نادانی انسان همین بس که قدر خویش را نشناسد (و به ارزش خود پی نبرد) آنچه بر اساس تقوا بنا گردد، نابودی نپذیرد، و بذری که در سرزمین تقوا پاشیده شود هرگز تشنگی احساس نکند، در خانه ها پنهان شوید (و در دسته بندیهای منافقان و تفرقه اندازان شرکت نجویید) دلهای پراکنده را به هم نزدیک کنید، و با هم آشتی دهید، و به دنبال لغزشها و گناهان توبه کنید (در برابر نعمتها) غیر از خدا را نباید ستایش کنید، و (در مقابل مشکلات و ناراحتی ها) تنها باید خویش را سرزنش نمایید."
